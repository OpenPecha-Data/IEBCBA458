༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W8LS20730
ImageGroup:
18LS20737
LCCN:
n/a
ISBN:
n/a
Title:
ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
sa skya'i mkhas grub chen po khag gsum gyi rnam thar/
Author:
n/a
n/a
Descriptor:
Original Publication:
de Ita bur byung ba'i dpe tshogs/;n/a
Place:
Dehradun, Uttaranchal
Publisher:
dpal sa skya'i mtho rom slob grwa'i slob gnyer ba'i shes rig Ihan tshogs/
Date:
?
Volume:
1
Total Volumes:
TBRC Pages:
12
Introductory Pages:
n/a
Text Pages:
In/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



0268
2$e 6d8
དེ་ལྟ་བུར་བྱུང་བའི་དཔེ་ཚོགས།
༄༅། །ཆེས་དཀོན་པའི་ས་སྐྱའི་མཁས་གྲུབ་ཆེན་པོ་
ཁག་གསུམ་གྱི་རྣམ་ཐར་བཞུགས་སོ། །
སྒོ་རུམ་གསུང་རབ་གཅེས་སྐྱོང་ཁང་གི་རྩོམ་སྒྲིག་སྡེ་ཚན་ནས་བསྒྲིགས།



བ་སྡེ
ཅེས་ འ བང བསུ་རྒྱལ་བ
༄༅། །ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་
གསུམ་གྱི་རྣམ་ཐར་བཞུགས་སོ། །
གཙོར་གཉེར་བ།
དཔལ་ས་སྐྱའི་མཐོ་རིམ་སློབ་གྲྭའི་སློབ་གཉེར་བའི་ཤེས་རིག་ལྷན་ཚོགས།
གློག་ཀླད་འཇུག་མཁན།
སྒོ་རུམ་གསུང་རབ་གཅེས་སྐྱོང་ཁང་གི་གློག་ཀླད་སྡེ་ཚན།
དཔལ་ས་སྐྱའི་མཐོ་རིམ་སློབ་གྲྭའི་སློབ་གཉེར་བའི་ཤེས་རིག་ལྷན་ཚོགས་ཀྱིས་འགྲེམས་སྤེལ་
ཞུས།
t《ས་



༄༅། །པར་སྐྲུན་གསལ་བཤད།
༄༅། །སྤྱིར་ཆོས་ཀྱི་དེ་ལྟ་བུ་བྱུང་བ་རྣམས་བརྗོད་བྱར་གསལ་བའི་ཡི་གེ་
མཐོང་ན། དུ་མའི་རྒྱུད་ལ། དང་པོར་དགེ་བ་ཡིད་ཆེས་དང་། བར་དུ་དགེ་བ་
བརྩོན་འགྲུས་དང་། མཐའ་མར་དགེ་བ་བསོད་ནམས་བསྐྱེད་པའི་རྟེན་དུ་འགྱུར་
རོ་ཞེས་དམ་པ་འགས་གསུངས་པ་ལྟར་ཀུན་ལ་དེ་རྣམས་འབད་མེད་དུ་གྲུབ་ཆེད་དཔལ་
ས་སྐྱའི་མཐོ་རིམ་སློབ་གྲྭའི་ཤེས་རིག་ལྷན་ཚོགས་ནས། གཙང་གྲོམ་པ་ལ་སྟོད་
ཀྱི་གྲོམ་སྟོན་ཡབ་སྲས་རྗེས་འབྲང་དང་བཅས་པ་རྣམས་ཀྱི་དྷརྨཨིཏིཧས་གསལ་བའི་
ཡི་གེ་ཆེས་དཀོན་རིགས་རྣམས་པར་སྐྲུན་ལག་བསྟར་བྱ་འཆར་རྒྱ་མཚོ་ལས། ད་
རེས་དཔལ་ལྡན་ས་སྐྱ་པའི་མཁས་གྲུབ་གྲགས་ཅན་མེ་ཡི་གྲངས་ཅན་གྱི་རྟོགས་པ་
བརྗོད་པའི་ཡི་གེ་པར་དུ་སྐྲུན་པའི་སྐལ་བཟང་ཐོབ། འདི་ཙམ་གྱིས་ཀྱང་གོང་ཞུས་
དགེ་བ་གསུམ་ཀློག་པ་པོའི་རྒྱུད་ལ་འབད་མེད་དུ་གྲུབ་པ་མ་ཟད། མཁས་གྲུབ་འདི་
གསུམ་གྱི་བྱུང་བ་ཚུལ་བཞིན་མི་ཤེས་པའི་ལོག་རྟོག་བཟློག་པ་ལ་ཡང་ཁྱད་པར་ལ་
ཕན་བྱེད་ཀྱི་དོད་ཀྱང་ཅི་ནས་ཀྱང་བྱེད་སྙམ། འོ་ན་མང་པོའི་རྒྱུད་ལ་ལོག་རྟོག་ཇི་
ལྟ་བུ་ཡོད་ཅེ་ན། རྩོམ་པ་པོ་ལ་དགོས་པའི་དྲང་པོའི་རྩོམ་འགྲོས་ཀྱི་ནོར་གྱིས་དབེན་
ཞིང་ཡི་གེ་མང་དུ་སྤུངས་པའི་ལྷན་ཅིག་བྱེད་རྐྱེན་ལས་མཁས་པའི་གྲལ་མགོ་འཛིན་
པའི་དུང་དཀར་བློ་བཟང་འཕྲིན་ལས་ཀྱིས་མཁས་གྲུབ་ཆེན་པོ་བ་རི་ལོ་ཙཱ་བ་རིན་ཆེན་



གྲགས་མཆོག་མངའ་རིས་སུ་འཁྲུངས་པར་འདོད་པ་དང་། བསྟེན་བྱའི་བཤེས་
གཉེན་ཀུན་མཁྱེན་ཤེས་བྱ་ཀུན་རིག་ཡིན་པ་དང་། བསྟེན་མཁན་གྱི་སློབ་མའི་མཚན་
ཀུན་མཁྱེན་བཀྲ་ཤིས་རྣམ་རྒྱལ་ཞེས་གཅིག་པའི་རྒྱུ་མཚན་གྱིས་ཀུན་མཁྱེན་རོང་སྟོན་
ཆེན་པོའི་རྒྱལ་ཚབ་བཀྲ་ཤིས་རྣམ་རྒྱལ་དང་། ཕྱག་ཆེན་ཟླ་བའི་འོད་ཟེར་རྩོམ་པོ་
བཀྲ་ཤིས་རྣམ་རྒྱལ་གཉིས་གཅིག་ཡིན་པར་རྒྱུས་མེད་མང་པོའི་བློ་ལ་འཛིན་པ་དང་།
ཆོས་རྗེ་ས་སྐྱ་པཎྜིཏའི་རིག་གནས་ཀྱི་བསྟན་པའི་འཕྲིན་ལས་རྒྱུན་སྐྱོང་ལ་དང་པོར་
དཀའ་དྲིན་ཆེ་བ་ཤོང་དཔང་ཡབ་སྲས་དང་། ཕྱིས་སུ་དཀའ་དྲིན་ཆེ་བ་ཞ་ལུ་ལོ་
ཆེན་ཡབ་སྲས་ཞེས་གསུངས་པ་ལྟར་དོན་ལ་ཡིན་ནའང་མང་པོའི་རྒྱུད་ལ་ཞ་ལུ་ལོ་
ཆེན་གྱིས་སྲོལ་གཏོད་རིག་གནས་ཀྱི་བསྟན་པ་དེ་ཆོས་རྗེའི་དྲིན་ལ་མ་ལྟོས་རང་དབང་
དུ་བྱུང་སྙམ་པ་དེའོ། དེའི་ཕྱིར་ན་རྣམ་ཐར་འདི་གསུམ་གྱིས་དེ་ལྟའི་ལོག་རྟོག་བཟློག་
པ་ལ་ཅིས་ཀྱང་སྨན་ཏེ། ལོ་ཆེན་བཞིའི་ཆོས་བདག་དཔལ་ལྡན་ས་སྐྱ་པ་ཡིན་པར་
ལོ་རྒྱུས་དེབ་ཐེབ་མང་པོའི་ནང་གསལ་བའི་ལོ་ཆེན་བཞིའི་ཡ་གྱལ་ཀུན་མཁྱེན་བ་རི་
ལོ་ཙཱ་བ་རིན་ཆེན་གྲགས་ནི་རྣམ་ཐར་ལས། འཁྲུངས་ཡུལ་ནི་གཡར་མོ་ཐང་
གདུང་ནི་བ་རི། མདོ་སྨད་ཚང་ཆེན་བཞིའི་ནང་ནས་གླིང་ཁ་ཞེས་གསུངས་པས་
སྟོད་མངའ་རིས་པར་ཅི་ཕྱིར་རྟོག ཀུན་མཁྱེན་བཀྲ་ཤིས་རྣམ་རྒྱལ་གཉིས་ཀྱང་
ཐ་དད་ཡིན་པར་གསལ་ཏེ་ཀུན་མཁྱེན་རོང་པོའི་རྒྱལ་ཚབ་དམ་པ་ཀུན་མཁྱེན་བཀྲ་
ཤིས་རྣམ་རྒྱལ་ནི། ཡབ་ཇོ་སྲས་ཀུན་དགའ་རྒྱལ་མཚན་དང་ཡུམ་རྒྱལ་ཡུམ་སྒྲོལ་
དཀར་གྱི་སྤྲུལ་པ་ཆོས་སྒྲོལ་མའི་སྲས་སུ་མཚན་དཔེ་བཞད། དགུང་ལོ་ཞེ་ལྔའི་ཚེ་
མ་ཕམ་བྱམས་པའི་རྣམ་སྤྲུལ་ཀུན་མཁྱེན་རོང་སྟོན་ཆེན་པོའི་གདན་སར་མངའ་
གསོལ། བརྩམས་ཆོས་སུ་གྲུབ་མཐའ་ཤན་འབྱེད་རྒྱས་འབྲིང་བསྡུས་གསུམ། བཀའ་
བར་པའི་དགོངས་པ་གསལ་བར་བྱེད་པ་ལ་ཕར་ཕྱིན་གྱི་ཊིཀ་ལུང་རིགས་འབྲུག་སྒྲ
དབུ་མ་འཇུག་པའི་ཊིཀ ཚད་མ་རྣམ་འགྲེལ་གྱི་ཊིཀ ཀྱེ་རྡོ་རྗེའི་སྤྱི་དོན་ནོར་བུའི་
ཕྲེང་བ། ཚེ་གཅིག་ལུས་གཅིག་ལ་སངས་རྒྱས་པའི་ལམ་གྱི་རིམ་པ་ལམ་འབྲས་
བུ་དང་བཅས་པའི་བཤད་པ་བདུད་རྩིའི་དགའ་སྟོན། ལམ་འབྲས་ཀྱི་ཉམས་ལེན་



སྙིང་པོར་དྲིལ་ནས་ལག་ཏུ་བླང་བའི་རིམ་པ་ལམ་དུས་ཀྱི་བདག་འཇུག་ཟླ་བའི་འོད་
ཟེར། འཇིག་བྱེད་རོ་ལངས་བརྒྱད་སྐོར་གྱི་སྒྲུབ་ཐབས་སོགས་བརྩམས་ཏེ་འཇམ་
མགོན་བླ་མ་ས་སྐྱ་པཎྜིཏའི་མདོ་སྔགས་རིག་གནས་དང་བཅས་པའི་བསྟན་པ་ཁོ་ན་
འཛིན་སྐྱོང་སྤེལ་གསུམ་གནང་བ་རྣམ་ཐར་དུ་གསལ། ཕྱག་ཆེན་ཟླ་བའི་འོད་ཟེར་
གྱི་རྩོམ་པ་པོ་ཀུན་མཁྱེན་བཀྲ་ཤིས་རྣམ་རྒྱལ་ནི། ཡབ་སྟོན་པ་རབ་གསལ་དང་ཡུམ་
གཟའ་ཨ་མཚོ་གཉིས་ཀྱི་སྲས་སུ་འཁྲུངས། བརྩམས་ཆོས་སུ་སྔགས་ཀྱི་སྤྱི་དོན་
ནོར་བུའི་འོད་ཟེར། ཕྱག་ཆེན་ཟླ་བའི་འོད་ཟེར། བརྟག་གཉིས་འགྲེལ་བ་ཉི་མའི་
འོད་ཟེར། སྔོན་འགྲོའི་ཁྲིད་ཡིག་བཞིའི་རྣལ་འབྱོར། ཟབ་ལམ་ཆོས་དྲུག་གི་ཁྲིད་
ཡིག་ཆེན་པོ་གསང་ཆེན་ལམ་གྱི་དེ་ཉིད་གསལ་བ། ཕྱག་རྒྱ་ཆེན་པོའི་ཁྲིད་ཡིག་ཆེན་
པོ་གཉུག་མའི་དེ་ཉིད་གསལ་བ་ལ་སོགས་བརྩམས་ནའང་། ཀུན་མཁྱེན་རོང་སྟོན་
ཤེས་བྱ་ཀུན་རིག་གི་ཞལ་སྔ་ནས། གང་རིའི་ཁྲོད་འདིར་བསྟན་པའི་སྒྲོན་མེ་སྤར།
སྙིགས་མའི་དུས་འདིར་རྒྱལ་བ་གཉིས་པར་གྱུར། འཕགས་པའི་ཡུལ་དུའང་མཁས་
པར་གྲགས་པས་ན། བོད་ཡུལ་མངོན་ཕྱོགས་མགོ་བོ་བཏུད་ཅེས་གྲགས། ཞེས་
གསུངས་པ་ལྟར། རིགས་པའི་འབྱུང་གནས་རྒྱ་གར་བའི་ངེས་པ་དོན་གྱི་མཁས་
གྲུབ་ཆེན་པོ་རྣམས་ཀྱིས་ཆོས་རྗེ་ས་སྐྱ་པཎྜིཏའིསྐུ་འཇམ་པའི་དཔལ། གསུང་འཇམ་
པའི་དབྱངས། ཐུགས་འཇམ་པའི་རྡོ་རྗེའི་རྣམ་ཐར་ལ་ཡིད་འཕྲོགས་ཏེ། གངས་
ཅན་བོད་ཀྱི་ཕྱོགས་སུ་མངོན་པར་ཕྱོགས་ཏེ་མགོ་བོ་ས་ལ་བཏུད་དེ་ཕྱག་འཚལ་བའི་
ཡུལ་བོད་གཅིག་པོ་ཉིན་བྱེད་དམ་པ་དེ་དང་མི་མཛའ་བའི་ཚུལ་ནི་ཟླ་བའི་རི་མོ་ལས་
ཤེས་སོ། ཡིན་ནའང་ཁ་ཅིག་ནི་ཁ་ཅིག་གིས་ཁ་ཅིག་གི་ཞབས་ཟིན་དུ་འདོད་ནའང་
རི་བོང་ཅན་གྱི་མཆོང་རྩལ་ལ་གཞིག་ན་དེ་ལྟར་མིན་ཞེས་འདོད་ནའང་ཨ་ཧེཏུའི་གླེང་
བ་མི་ཡོང་སྙམ། དེ་བཞིན་དུ་ཀུན་མཁྱེན་ཞ་ལུ་ལོ་ཆེན་གྱི་རྩ་བའི་བླ་མ་ཀུན་གྱི་མཆོག་
གྱུར་ནི། དཔལ་ལྡན་ས་སྐྱ་པའི་མཁས་གྲུབ་ཆེན་པོ་སྐུ་ཞང་ཆོས་རྗེ་མཁྱེན་རབ་མཆོག་
གྲུབ་ཡིན་པ་དང་། འཚོ་བཞུགས་རིང་འཇམ་མགོན་བླ་མ་ས་སྐྱ་པཎྜིཏའི་རིག་གནས་
ཀྱི་བསྟན་པ་འཛིན་སྐྱོང་སྤེལ་གསུམ་ཁོ་ན་ཕྱག་འགན་དུ་བཞེས་ཏེ། སློབ་མའི་གཙོ་



བོ་རྗེ་བཙུན་འཇམ་དཔལ་དབྱངས་ཀྱི་སྤྲུལ་པ་ས་སྐྱ་བདག་ཆེན་འཇམ་དབྱངས་ཀུན་
དགའ་བསོད་ནམས་བཀྲིས་གྲགས་པའི་རྒྱ་མཚན་དཔལ་བཟང་པོ་ལ་སོགས་བསྐྲུན་
པར་མཛད་པ་རྣམ་ཐར་དུ་གསལ་བ་དེས་ན་དེ་རང་དབང་བ་ཡིན་པའང་བཟློག་གོ
མདོར་ན། སློབ་དཔོན་ཨརྱདེཝའི་ཞལ་སྔ་ནས། །བསམ་པ་བཟང་པོས་མཆིམ་
ལྷམ་གཉིས། ཐུབ་པའི་དབུ་ལ་བཞག་པ་དང་། དེ་ནི་གཞན་གྱིས་བསལ་བྱས་པས།
གཉིས་ཀས་རྒྱལ་སྲིད་ཐོབ་པར་འགྱུར། དེ་ཕྱིར་བསམ་པའི་རྩ་བ་ལ། བསོད་ནམས་
སྡིག་པ་རྣམ་པར་གནས། ཞེས་པ་འདི་ཉིད་དཔང་པོར་བཞུགས་ཚེ་འདི་ལྟའི་བགྱི་
བའང་ཆེས་དཀར་སྙམ། གཞི་རྩ་རྣམ་ཐར་གྱི་ཡི་གེའི་མ་དཔེ་འདི་རྣམས་ཆེས་སྔ་
དུས་ཀྱི་ལག་བྲིས་མར་བརྟེན་གནའ་དུས་བཤུ་འབྲི་བྱེད་སྐབས་དང་། དེང་དུས་
འཕྲུལ་གྱི་པར་བཤུས་ཀྱི་རྐྱེན་གྱིས་ཀློག་མི་གསལ་བ་དང་། ཡི་གེ་ཆད་པ་དང་། བརྡ་
དག་ནོར་རིགས་ལ་བཟོ་བཅོས་ཡེ་མེད་པར་མ་དཔེའི་ནང་གང་འཁོད་རང་སོར་བཀོད་
པ་ལས་ང་མཁས་མཁན་པོའི་ཆོ་ག་མེད་པས་རྒྱ་ཆེ་ཀློག་པ་པོ་རྣམས་ཀྱིས་དགྱེས་
གཟིགས་ཞུ། ཡིན་ནའང་བརྒྱ་བྱིན་མིག་སྟོང་ལྡན་ཡང་ནོར་འཁྲུལ་བྱུང་བའི་གཏམ་
རྒྱུད་ཀྱི་ཆུ་བོ་ཡོད་པ་ལྟར། འདི་ལྟའི་པར་སྐྲུན་ལ་ཡང་མ་འོས་མ་འཚམས་པ་འབྱུང་
སྲིད་པས་མཁས་དབང་རྣམ་པས་ཡོ་བསྲང་གི་སློབ་སྟོན་ཞུ། ས་སྐྱ་མཐོ་སློབ་ནས་
མཁན་མིང་བསོད་ནམས་རྒྱ་མཚོས། ཟླ་༡༡ ཚེས་༡ ལ་བྲིས།།



དཀར་ཆག།
བླ་མ་བ་རི་ལོ་ཙཱ་བ་རིན་ཆེན་གྲགས་ཀྱི་རྣམ་ཐར།
(1)
(9)
ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་པར་ཐར་པ་
ངོ་མཚར་གྱི་རྒྱ་མཚོ།
(97)
རྗེ་བཙུན་ཞ་ལུ་ལོ་ཙཱ་བའི་རྣམ་པར་ཐར་པ་བརྗེད་བྱང་
ནོར་བུ་འཁྲི་ཤིང་།
(162)
©



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
༄༅། །བླ་མ་བ་རི་ལོ་ཙཱ་བ་རིན་ཆེན་གྲགས་ཀྱི་རྣམ་
ཐར་བཞུགས་སོ།
༄༅། །བླ་མ་དམ་པའི་ཞབས་ལ་ཕྱག་འཚལ་ལོ། །རྒྱ་གར་གྱི་
ཡུལ་ཨཋཀླུ་ན་ཞེས་བྱ་བ་ན་སྔགས་པའི་པཎྜིཏ་སུ་མན་ཙཎྜ་(ནྡ)ཞེས་བྱ་བ་མཁས་
པ་དང་སྒྲུབ་པ་ལ་ནན་ཏན་དུ་བྱེད་པ་ཞིག་ཡོད་པ་ལ་ཡུལ་དེའི་རྒྱལ་པོ་ཀ་ན་ཙ་
ཞེས་བྱ་བས་སྦྱིན་བདག་བྱས་ཤིང་དབང་བསྐུར་བ་ཞུས་ཏེ། དེའི་བུ་མོ་ཤིན་ཏུ་
མཛེས་པ་ཞིག་ཡོད་པ་ཡོན་དུ་ཕུལ་ལོ། དེ་ལ་བུ་ཞིག་བཙས་པ་ན་བློ་རྣོ་བའི་ཆོ་
ག་བྱས། ལོ་ལྔ་པ་ལ་ཀློག་ཡིག་སློབ་དུ་བཏང་བས། དེའི་ས་ནས་ལོག་གིན་བྱུང་
ངོ། །དེའི་རྒྱུ་མཚན་དྲིས་པས་ཁྱོད་སྔགས་པའི་བུ་ཤ་ཟ། ཆང་འཐུང་བ་རིགས་
ངན་གྱི་སྤྱོད་པ་ཡིན་པས་མ་འོང་ཤིག་ཟེར་བྱས་པས། ཡབ་ཀྱི་ཞལ་ནས་ཁོང་
རྣམས་དེ་ལྟ་བུའི་རྣམ་པར་རྟོག་པ་བྱེད་ན་ཐབས་བྱས་ལ་དེ་རྣམས་ཁྱད་དུ་གསད་
དགོས་པས་ཁྱོད་རང་འཇམ་དཔལ་སྒྲུབས་ཤིག་ཅེས་རྗེས་སུ་གདམས་པ་ཐམས་
ཅད་གནང་ནས་གྲོང་གི་ཉེ་ཁོར་ས་གཙང་བའི་གནས་སུ་རྩྭ་དང་ལོ་མའི་སྤྱིལ་བུ་
བྱས་ནས་དེར་སྒྲུབ་པ་ཡུན་རིང་དུ་མཛད་པའི་གྲུབ་པའི་རྟགས་ཐམས་ཅད་ཀྱིས་
མཐོང་བར་སྤྱིལ་བུ་ལ་མེ་འབར་བའི་སྣང་བ་བྱུང་བ་ན། མ་དེས་བུ་མེས་ཚིག་
གོ་སྙམ་ནས་སྤྱིལ་པོ་ལ་གོས་ཐོ་བརྒྱབ་པས། ཁོང་གི་ཏིང་ངེ་འཛིན་སད་དེ། འདུག་
སྟངས་ལམ་མེ། ཟིལ་པ་ཕྲོམ་མེ། འོད་འཁྱིལ་ལ་འདུག་སྐད། ཡབ་ལ་མངོན་
ཤེས་ཡོད་པས་ཤེས་ཏེ་ཁྱོད་ཀྱིས་ཁོའི་བར་ཆད་ཆེན་པོ་བྱས། དེ་ལྟར་མ་ཡིན་



བླ་མ་བ་རི་ལོ་ཙཱ་བའི་རྣམ་ཐར།
ན་ཁོ་ཚེ་འདི་ལ་འཕགས་པ་འཇམ་དཔལ་དངོས་དང་འདྲ་བར་འགྱུར་བ་ལ། ད་
དེ་ལྟར་མ་གྱུར་ནའང་ཞལ་མཐོང་ཆོས་ཉན་པ་ཙམ་ཐོབ་པར་འགྱུར་རོ་ཞེས་ལུང་
བསྟན། དེ་བཞིན་ཏུ་འཇམ་པའི་དཔལ་ལ་ཆོས་ཉན་པས་ཛེ་ཏཱ་རི་དགྲ་ལས་རྣམ་
པར་རྒྱལ་བ་ཞེས་བྱ་བ་རིག་པའི་གནས་ལྔ་ལ་མཁས་པའི་པཎྜི་ཏ་ཆེན་པོར་གྱུར་
ཏོ། དེའི་སློབ་མ་རྡོ་རྗེ་གདན་པ་ཆེ་བ་སྟེ། ཡུལ་མ་ག་དྷ་པ། རིགས་རྒྱལ་རིགས།
རྟེན་དགེ་སློང་། ཡི་དམ་གྱི་ལྷའི་ཞལ་གཟིགས་ཤིང་། གནས་ལྔ་རིག་པའི་པཎྜི་
ཏ་ཆེན་པོ་གྱུར་ཏོ། བསམ་ན་ཤེས་པའི་མངོན་ཤེས་དང་ལྡན་པ་མཚན་རཏྣ་བོ་
དྷི་ཨཱ་ཀ་རའོ། དེའི་སློབ་མ་རྡོ་རྗེ་གདན་པ་ཆུང་བ་སྟེ། དེའང་དགེ་སློང་གནས་
ལྔ་རིག་པའི་པཎྜི་ཏར་གྱུར་ནས་ཡི་དམ་ལྷའི་ཞལ་གཟིགས་པ། བསམ་ན་ཤེས་
པའི་མངོན་ཤེས་དང་ལྡན་ཞིང་ཡོན་ཏན་རིན་པོ་ཆེ་དུ་མས་ཕྱུག་པར་གྱུར་པས།
དེ་དུས་བཅོམ་ལྡན་འདས་གཉིས་པར་གྲགས་པའོ། དེའི་སློབ་མ་ནི་བླ་མ་བ་
རི་ལོ་ཙཱ་བ་ཡིན་ནོ། དེའི་ལོ་རྒྱུས་ཅུང་ཟད་ཙམ་ཞིབ་ཏུ་བརྗོད་ན། འཁྲུངས་
ཡུལ་ནི་གཡར་མོ་ཐང་པ། གདུང་ནི་བ་རི། མདོ་སྨད་ཚང་བཞིའི་ནང་ནས་
གླིང་ཁ། ཡབ་ཡུམ་གྱི་མཚན་མ་ངེས་ཤིང་། བྱིས་པ་ཤར་རེ་ཅིག་གི་དུས་ནས་
བྱིས་པའི་སྤྱོད་པ་མེད་ཅིང་དད་པ་དང་སྙིང་རྗེ་དང་ལྡན་ཞིང་། ཡི་གེ་དྲུག་པ་
ཁོ་ན་བཟླ་ཞིང་། རྨི་ལམ་དུ་མི་དཀར་པོ་ལག་པ་བཞི་པ་འོད་ཀོར་དང་ལྡན་པ་
ཞིག་གིས་སྤྱི་བོར་ཕྱག་བཞག་ནས་ཡིག་དྲུག་ཉེར་གཅིག་གསུངས་པ་རྨིས་པའི་
སྐབས་སུ་རང་དབང་མེད་པར་དད་པའི་ཤུགས་སྐྱེས་པའི་འཕྲོ་ལ་མཉམ་བཞག་
ལས་ཡུག་རེ་མི་ཕྱེད་པ་འདྲ་བ་བྱུང་། དུས་དེ་ཙམ་ན་རྨི་ལམ་དུ་བུད་མེད་སྔོམ་
མོ་རིན་པོ་ཆེའི་རྒྱུན་དང་ལྡན་པ་ཞིག་ན་རེ། བུ་ཁྱོད་འདིར་མ་འདུག་པར་མྱུར་
པོར་དབུས་གཙང་དུ་ཐེ་ཚོམ་མེད་པར་སོང་དང་དོན་ཆེན་པོ་དང་ལྡན་པར་འགྱུར་
རོ་ཞེས་རྨིས་པས། རེ་ཞིག་དངོས་པོའི་རྩོལ་བ་བྱས་ནས་ཡོ་བྱད་མང་པོ་ཁྱེར་
ནས་དབུས་གཙང་དུ་དགུང་ལོ་བཅུ་དགུར་སོན་པ་ན་མགྱོགས་པར་བྱོན། འབོམ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དུ་ཞུག་གཉིས་ལུས་པའི་ཉིན་གཅིག་འབྲེང་ལ་གཉེས་(བསྙེས་)ནས་མནལ་དུ་
ཡུག་ཅིག་སོང་བ་ན་གྲོགས་ཨ་སྐྱབས་ཀྱི་སྐད་འདྲ་པ་གཅིག་གིས། ཆོམ་པོས་
མི་བརྫི་ལྷ་ཡིས་བསྲུང་། །འདོད་པའི་གནས་སུ་བདེ་བར་ཕྱིན། །ཟེར་བ་ལྷང་
བྱུང་བ་ན་མནལ་སད་པ་ན་མདུན་ན་སྒྲོལ་མ་གཙོ་འཁོར་གསུམ་ཆེ་ཆུང་ཚོན་གང་
བ། འཛུམ་པ་དང་ལྡན་པ་འོད་མཐའ་ཡས་པ་དང་ལྡན་པ་གཟིགས་པ་དང་། ཁྱོད་
ཀྱིས་བདག་རྗེས་སུ་ཟུངས་ཞེས་གསོལ་བ་བཏབ། དེ་ནས་ཡུན་མི་རིང་བ་ན་ཆོམ་
རྐུན་པ་མང་པོ་འོ་དོད་མང་པོ་འབོད་ཀྱིན་བྱུང་བ་ལ་ཟླ་གྲོགས་རྣམས་མ་བྲོས་ཤིག་
ཅིའང་མི་ཉེས་ཞེས་གསུངས་པ་དང་། ཆོམ་རྐུན་པ་རྣམས་ཕ་ཚད་ན་ཧད་དེ་འདུག་
ནས་དེ་རྣམས་གང་སོང་ངམ། མི་མ་ཡིན་པ་ཡིན་ནམ་ཟེར་ནས་ལོག་སོང་། དེ་
ནས་སྒྲོལ་མ་ཐུགས་དམ་དུ་མཛད་དོ། །དེ་ནས་དབུ་རུ་སྟོད་དུ་མཁན་པོ་ཀུ་སུ་
ལུ་པ་ཞང་ཡོན་ཏན་རིན་ཆེན་ལས་རབ་ཏུ་བྱུང་སློབ་དཔོན་སྟན་གཅིག་པ་བརྩོན་
འགྲུས་གྲགས། མཚན་རིན་ཆེན་གྲགས་སུ་བཏགས། དེར་ཇོ་བོ་ནས་བརྒྱུད་
པའི་མན་ངག་མང་དུ་གསན་། སློབ་དཔོན་ལ་དབུ་མའི་ཁྲིད་དང་། ཕ་རོལ་ཏུ་
ཕྱིན་པའི་བཤད་པ་ལ་སོགས་པ་དང་། དགེ་བཤེས་གཉའ་ར་བ་དོན་གྲུབ་ལས་
མངོན་པ་ཀུན་ལས་བཏུས་དང་། བྱམས་ཆོས་ཅི་རིགས་དང་། བཀའ་གདམས་
པའི་ཆོས་ཐམས་ཅད་ཚང་བར་ཞུས། ཁོང་རྣམ་པའི་ཆོས་དེའང་སྤྱོད་པ་རྣམ་
པར་དག་པར་ཤེས་ནའང་། ལྟ་སྒོམ་སྤྱོད་འབྲས་ཀུན་ལ་འདི་བས་ལྷག་པ་ཅིག་
ཡོད་དམ་བསམས་ནས་དབུས་གཙང་དུ་དེ་དུས་དགེ་བཤེས་གང་བཟང་བ་དང་
མཁས་པ་ཕལ་ཆེ་བ་ལ་གཏུགས་ནས་ཐོས་བསམ་རྒྱ་ཆེན་པོ་མཛད། ལན་གཅིག་
ལྷ་སར་ཇོ་བོ་ལ་ཕྱག་དང་སྐོར་བ་འབུམ་ཐེར་བཏང་། མཆོད་པའང་ཅི་འབྱོར་
དུ་ཕུལ། གསོལ་བ་བཏབ་པས་ནུབ་གཅིག་གི་རྨི་ལམ་ན་ཇོ་བོའི་སྐུའི་གཡས་ན་
སྤྱན་རས་གཟིགས་བཅུ་གཅིག་ཞལ་མི་ཆེ་བ་ཙམ་ཞིག་འདུག་པའི་ཞལ་ནས་ཁྱོད་
ཡོ་བྱད་མང་པོ་ཁྱེར་ལ་རྒྱ་གར་དུ་སོང་། དོན་ཁྱད་པར་ཅན་མང་པོ་འགྲུབ་ཅིང་



༤
བླ་མ་བ་རི་ལོ་ཙཱ་བའི་རྣམ་ཐར།
སེམས་ཅན་ལ་ཕན་པར་འགྱུར་རོ་ཞེས་གསུངས་པ་ཞིག་བྱུང་བས་དེ་ཕྱིན་ཆད་
རྒྱ་གར་དུ་འབྱོན་པའི་བློ་བཏང་ནས་དབུས་གཙང་དུ་ལོ་བཅོ་ལྔ་སོང་བའི་སུམ་
ཅུ་སོ་བཞི་པ་ལ་དབུས་པའི་དགེ་བཤེས་དར་མ་རྡོ་རྗེ་གདན་ལ་ཕྱག་འབུལ་བ་ལ་
དཔོན་གཡོག་གསུམ་དང་གློ་བོ་བ་ཇོ་བོ་བྱང་ཆུབ་གྲགས་རྒྱ་གར་གྱི་གནས་རྣམས་
སྐོར་བ་ལ་གྲོགས་མཆེད་གཉིས། ཀ་མ་རུ་པའི་ཛོ་ཀི་བྷི་ཕ་ལ་མ་ཏི་བ་བཞི། བླ་
མ་དཔོན་གཡོག་བཞི་སྟེ་བཅུ་གསུམ་གྱིས་སྐྱིད་གྲོང་ནས་བལ་ཡུལ་ལ་བྱས་ལ་ཕྱིན།
བལ་པོར་པཎྜི་ཏ་ཨཱ་ནནྟ་ཡང་ཟེར། ཡེ་རང་པཎྜི་ཏ་ཡང་ཟེར་བ་ལ། དཔལ་
བདེ་མཆོག་གི་དཀྱིལ་འཁོར་དུ་དབང་བསྐུར་བ་དང་། རྡོ་རྗེ་རྣལ་འབྱོར་མའི་
བྱིན་རླབས་དང་གདན་བཞིའི་དབང་། དེ་རྣམས་དང་འབྲེལ་བའི་སྒྲུབ་ཐབས།
རྒྱུད། རྫོགས་རིམ་ལ་སོགས་པའི་མན་ངག་མང་དུ་ཞུས། སྒྲའི་གནས་ལ་ཐུགས་
སྦྱངས་ཏེ་ཕལ་ཆེར་མཁྱེན་པ་བྱུང་གསུང་། དེ་ནས་རྒྱ་གར་དུ་བྱོན་ནས་དང་
པོར་བླ་མ་མཧཱ་ཡོ་གི་དང་མཇལ། རྡོ་རྗེ་ཕག་མོའི་བྱིན་རླབས་དང་མན་ངག་རྣམས་
ཞུས་ཤིང་། ནུབ་གཅིག་ཚོགས་ཀྱི་འཁོར་ལོའི་དུས་སུ་བླ་མའི་གསུང་གིས་ནམ་
མཁའ་ན་བཅོམ་འདས་རྡོ་རྗེ་ཕག་མོ་བཞུགས་པ་མཐོང་ངམ་གསུང་། དེར་བལྟས་
པས་བཅོམ་ལྡན་འདས་མ་གཙོ་འཁོར་ལྔ་འདུག་པ་མངོན་སུམ་དུ་གཟིགས་པས་
ཏིང་ངེ་འཛིན་གྱི་སྒོ་དུ་མ་རྒྱུད་ལ་སྐྱེས་སོ། དེ་ནས་དེ་དུས་རྒྱ་གར་ན་བླ་མ་རྡོ་རྗེ་
གདན་པ་ཆུང་བར་གྲགས་པ་རྩོད་པ་མེད་པའི་བླ་མར་ཡོད་པས་ཁོང་ཅན་བྱོན་
ནས་གསང་སྔགས་ཀྱི་དབང་དང་། རྒྱུད། སྒྲུབ་ཐབས། མན་ངག་མང་དུ་
གསན་ཞིང་། ཕལ་ཆེན། དཀོན་བརྩེགས། ཏིང་ངེ་འཛིན་རྒྱལ་པོའི་བཤད་
པའང་གསན། གཞན་ཡང་རྡོ་རྗེ་གདན་པ་དང་། པཎྜིཏ་དོན་ཡོད་རྡོ་རྗེ་ལ་སོགས་
ལ་སྒྲུབ་ཐབས་སྟོང་བརྒྱད་གསན་ཞིང་
། དེ་རྣམསཀྱི་ནང་ནས་གང་ལེགས་ལེགས་
དང་། ཟབ་ཟབ་ཉེ་བར་མཁོ་བ་བརྒྱ་རྩ་བརྒྱད་ཕྱོགས་གཅིག་ཏུ་བསྡེབས་པ་ལོ་
པཎ་གྱིས་བསྒྱུར་ནས་བླ་མས་དེ་རྣམས་ཀྱི་སྤྱིའི་མངོན་རྟོགས་གཅིག་དང་། སོ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
སོའི་སྒྲུབ་ཐབས་རབ་ཏུ་གསལ་བ་རེ་དང་། དེ་རྣམས་རེ་རེ་ལའང་བཤད་ལུང་
རེ་དང་། བྱིན་གྱིས་བརླབ་པའི་ལུང་རེ་དང་། རྗེས་སུ་བཟླས་པའི་ལུང་རེ་དང་།
དམ་བཅའ་བའི་ལུང་རེ་དང་བཞི་བཞིའི་བཀའ་དང་ལག་ལེན་རྣམས་བསྣམས་
ནས་བྱོན་ཏེ་དར་བར་མཛད། གཞན་ཡང་བླ་མ་རྡོ་རྗེ་གདན་པས་མུ་སྟེགས་ཀྱི་
གནོད་པ་ཟློག་པའི་མན་ངག་ཁ་འབར་མའི་གཏོར་ཆེན། བྷ་ཡ་ནཱའི་མན་ངག
མི་གཡོ་བ་དྲག་པོའི་སྦྱིན་སྲེག་རྣམས་ཀྱང་གནང་གསུང་། དེ་ནས་ཚུར་འབྱོན་
ཁོར་བས་མཐའ་ཞིག་ཏུ་སྐྱོ་བསང་ལ་བྱོན་པ་ན་ཡི་དྭགས་མང་པོ་ངུ་ཡིན་འདུག་
པ་གཟིགས་པས་ཁྱེད་རྣམས་ཅི་ལ་ངུ་དྲིས་པས། ཁྱེད་བཞུགས་ན་ངེད་རྣམས་
ལ་གཏོར་མ་མང་པོ་བྱིན་པར་མི་བཀྲེས་པར་འདུག་པ་ལ་ཁྱེད་བཞུད་ནས་གཏོར་
མ་སྟེར་བ་ཙམ་མེད་པས་བཀྲེས་སྐོམ་དུ་འགྱུར་པས་ངུའོ་ཞེས་ཟེར་བ་ལ། དེ་
དག་གི་ཆེད་དུ་འབྲས་མི་ཁུར་བཞི་བཅུ་ཉོས་ནས་ཡི་དྭགས་ཀྱི་གཏོར་མའི་རྒྱུན་
ཆེན་པོ་བཙུགས་ཤིང་། དེའི་ཆས་ལ་གསེར་སྲང་དགུའི་རྟེན་བཞག་གོ་ །དེ་
ནས་བལ་ཡུལ་དུ་སླེབ་པ་དང་། བལ་པོ་ན་བོད་ནས་འོངས་པའི་མགྲོན་པོ་རྣམས་
གང་ལ་བབས་པའི་གནས་པོས་ཟོང་ཕྱེད་ཁྱེར་ཞིང་ཕྱེད་ལ་ཇི་ལྟར་རི་བ་བསྐུར།
འཕྲལ་སྤྱོད་ལམ་འདྲ་མ་ལེགས་བྱུང་ནའང་རྒྱལ་པོའི་ཆད་པ་འོང་། ན་ཚ་བྱུང་
ན་ཁང་ཕར་ན་ས་དང་འཆི་ས་མེད་སྒོར་འདོན་པ་ལ་སོགས་པ་ཉོན་མོངས་པ་རྣམས་
ཀྱི་ཆེད་དུ་ཡམ་བུ་ཡ་འགལ་གྱི་ཕྱོགས་གཅིག་གི་ཐང་ཆེན་པོ་ལ་རིན་པོ་ཆེ་འཇལ་
ནས་དེར་ཁང་པ་ཆུང་ངུ་དང་། ས་ཕུག་ལ་སོགས་པ་མང་པོ་བཅོས་ནས་བོད་
རྣམས་དེར་བསྡད་ཆོག་བཅོས་པས་སྔོན་གྱི་ཉེས་པ་རྣམས་མི་འབྱུང་ཞིང་མགྲོན་
པོའི་ཟོང་གིས་རང་འདོད་པའི་ཟོང་བསྒྲུབ་པས་ཆོག་པར་མཛད་དོ། །གཞན་
ཡང་ཚད་པ་སྐྱོབ་པའི་ཅོ་པ་རི་ཞེས་པ་རྩིག་པ་མེད་པའི་ཤིང་གི་ཁང་པ་ཆེན་པོ་ཡང་
དག་གཅིག་མཛད། འདི་ཞིག་ན་གསོས་ཤིག་གསུངས་ནས་གནས་པོ་ལ་ནོར་
མང་པོ་བཞག་སྐད། དེར་ལྷོ་བལ་གྱི་ཡུལ་དུ་ལོ་དགུ་བཞུགས་ནས། བཞི་བཅུ་



བླ་མ་བ་རི་ལོ་ཙཱ་བའི་རྣམ་ཐར།
ཞེ་གསུམ་པ་ལ་བོད་དུ་བྱོན་ནས་ཐོག་མར་ལུང་སྟེང་པ་དགེ་བཤེས་དཀོན་མཆོག
སྐབས་ཀྱི་སྣ་ལེན་བཟང་པོ་དང་ཡུན་རིང་པོར་ཞབས་ཏོག་བགྱིས་ནས་གདུལ་བྱ་
མང་པོ་ལ་དབང་། རྒྱུད། མན་ངག སྒྲུབ་ཐབས་ལ་སོགས་པ་ཆོས་ཀྱི་འཁོར་
ལོ་རྒྱ་ཆེན་པོ་བསྐོར་རོ། །དེ་ནས་ས་སྐྱར་བླ་མ་དཀོན་མཆོག་རྒྱལ་པོས་སྤྱན་དྲངས་
ནས་ཆོས་མང་དུ་གསན། ཞབས་ཏོག་ཡུན་རིང་དུ་མཛད་ནས་མོས་གུས་ཅན་
གྱི་སློབ་མ་རྣམས་ལ་ཆོས་ཀྱང་ཅི་རིགས་པར་གནང་ཞིང་། དྲུག་ཅུ་རྩ་གསུམ་
པ་ལ་བླ་མ་དཀོན་མཆོག་རྒྱལ་པོ་གཤེགས་པའི་ཤུལ་བླ་མ་ཆེན་པོ་སྐུ་གཞོན་པས་
ས་སྐྱའི་གདན་སར་བཞུགས་པར་ཞུས་པས། གདན་ས་ལོ་བཅུ་མཛད་ནས་གདུལ་
བྱ་ལ་ཆོས་ཀྱི་རྣམ་གྲངས་མང་པོ་གསུངས་ཤིང་། རྣམ་རྒྱལ་མཆོད་རྟེན་ཐུགས་
དམ་བཞེངས་ནས་རྣམ་རྒྱལ་གྱི་གཟུངས་འབུམ་ཐེར་གསུམ་དང་ཁྲི་ཚོ་བདུན་
བཞུགས་པའི་རྣམ་རྒྱལ་གྱི་སཱཙྪ། རྒྱ་བོད་ཀྱི་རྟེན་བྱིན་རླབས་ཅན་མང་དུ་བཞུགས།
ཡང་བཀྲ་ཤིས་པའི་རྟེན་འབྲེལ་དུ་མ་མཛད་ཅིང་རབ་གནས་ཀྱི་དོན་དུའང་རྣམ་
རྒྱལ་གྱི་ཆོ་ག་སྟོང་ཕྲག་གཉིས་མཛད་པའི་ཚེས་བརྒྱད་ཀྱི་ཉིན་མོ་མེ་ཏོག་འཐོར་
བ་ན་མཆོད་རྟེན་གྱི་བུམ་པ་ལས་འཕྲོས་པའི་འོད་སེར་པོ་ལ་ལ་ན་གསེར་བཙོ་མའི་
འོད་འཁྱུག་པས་མིག་གིས་མཐོང་ཚད་ཀྱི་ས་གཞི་དང་ནམ་མཁའ་ཁེངས་ཤིང་།
དྲིལ་བུའི་སྒྲ་ལྟ་བུ་འཁྲོལ་བ་དང་། ལེགས་སོ་ཞེས་པའི་སྒྲ་མི་ཆེ་བ་ལན་བཞིར་
ཀུན་གྱིས་མཐོང་ཐོས་སུ་གྱུར་པས་ཐམས་ཅད་ཡ་མཚན་དུ་གྱུར་པས། དེ་ནས་
བཟུང་སྟེ་ཕྱོགས་དུས་ཀུན་ཏུ་བཀྲ་ཤིས་པའི་ལྟས་བསམ་གྱིས་མི་ཁྱབ་པ་ནི་ད་ལྟའི་
སྐྱེ་བོ་རྒྱུས་ཆེ་བར་མངའ་བ་ཡིན་ནོ། །གཞན་ཡང་གཡུ་མཁར་མོ་བཞེངས་པ་
ལ་སོགས་པའི་ལོ་རྒྱུས་ཁྱད་པར་ཅན་ནི་ཀུན་ལ་གྲགས་ཆེ་བས་འདིར་སྨོས་ཅི་འཚལ་
བ་ཁོ་ན་ཡིན་ནོ། །གཞན་ཡང་མཆོད་རྟེན་མང་པོ་བཞེངས་པ། ཟམ་པ་མང་
པོ་བཙུགས་པ། མགྲོན་ཁང་མང་པོ་བརྩིགས་ཏེ་འགྲོ་བ་སེམས་ཅན་གྱི་དོན་རྒྱ་
ཆེན་པོ་མཛད་ནས་དགུང་ལོ་བདུན་ཅུ་དོན་གཅིག་པ་ལ་ས་སྐྱའི་གདན་ས་གཏད་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དེ་བར་ཕུག་རོང་དུ་ཐུགས་དམ་མཛད་ནས་ལོ་ངོ་གཉིས་ཀྱི་ཁར་སླེབ་པ། བདུན་
ཅུ་དོན་གསུམ་པ་དབྱུག་ཟླ་བའི་བཅུ་བཞི་ལ་བླ་མ་ཆེན་པོ་གམ་ན་བཞུགས་པ་ལ་
ཞལ་ཏ་གནང་བ། ང་ནི་བདེ་ནས་བདེ་བར་འགྲོ ཡི་དམ་གྱི་ལྷ་འཇམ་དཔལ།
རྣམ་འཇོམས། མི་གཡོ་བ། སྤྱན་རས་གཟིགས། སྒྲོལ་མ། རྣམ་རྒྱལ་རྣམས་
ཉིན་རེ་བཞིན་ཡང་ཇི་ལྟར་འདོད་པ་ཞལ་མཐོང་། ཁྱད་པར་ཐུགས་རྗེ་ཆེན་པོ་
ས་སྐྱ་དང་། ལ་སྟོད་བྱང་རྒྱབ། གཡས་རུ་ཁ་སྟོད་རྣམས་སུ་ཉིན་ཞག་བདུན་
རེ་ཙམ་མི་འབྲལ་བར་མཐོང་བས་ལྷས་རྗེས་སུབཟུང་བ་ཡིན། བདེ་བ་ཡིན་མི་
འགྱོད། ཁྱེད་ཇོ་སྲས་ཀྱི་བུ་ཐེག་པ་ཆེན་པའི་རིགས་ཅན་ཡིན་པས་སངས་རྒྱས་
ཀྱི་བསྟན་པ་དང་། སེམས་ཅན་གྱི་དོན་ཁོ་ན་མིན་པ་རང་དོན་གྱི་འཁྲི་བ་སྤངས་
ནས་ཅི་བྱེད་ཆོས་སུ་འགྲོ་བ་ཁོ་ན་མཛོད། ཅེས་པ་ལ་སོགས་པའི་ཞལ་བཀོད་
མང་པོ་གསུངས་ནས་ལུས་གནད་ཀྱི་ངང་ནས་བཤེགས། དེའི་རྗེས་སུ་གསོལ་
བ་འདེབས་པ། སྐུའི་དོད་ཕྱི་རྟེན་ནང་རྟེན་བཞེངས་པ་དང་དུས་ཀྱི་མཆོད་པ་ལ་
སོགས་པ་བླ་ཆེན་ཉིད་ཀྱིས་མཛད་དོ། བླ་མ་ཆེན་པོས་སྤྱིར་མདོ་དང་། རྒྱུད་
དང་། མན་ངག་མང་པོ་དང་། སྒྲུབ་ཐབས་བརྒྱ་རྩ་ལ་སོགས་ཆོས་ཐམས་ཅད་
རྫོགས་པར་ཞུང༌། ཁྱད་པར་དུ་འཇམ་དཔལ་དང་། ཇོ་བོ་མི་གཡོ་བ་དང་། བོད་
དུ་འགྱུར་བའི་རིག་པ་ལ་ཟབ་པའི་དབང་རྒྱུད་ལ་སོགས་པ་མང་དུ་ཞུས་ཤིང་།
འཇམ་དཔལ་གྱི་སྒོར་ཞུགས་ནས་སྒྲུབ་པ་ལ་བཞུགས་པའི་ཚེ། རེས་འགའ་དུང་
གི་མི་ཆེན་པོ་གཅིག་མཐོང་། རེས་འགའ་སེང་གེ་ཆེན་པོ་གཅིག་བྱུང་བ་བླ་མ་
ལ་ཞུས་པས། འབྱུང་པོ་པེ་ཀར་ཁོས་བར་ཆད་བྱ་འདོད་པས་བར་དེར་ཇོ་བོ་མི་
གཡོ་བའི་སྒོམ་བཟློས་གྱིས་གསུངས་ནས། དེའི་རྗེས་གནང་དང་། ཆུའི་བསྲུང་
བ། སྒྲུབ་ཐབས་ཡན་ལག་དང་བཅས་པ་རྫོགས་པར་གནང་སྟེ། དེ་ལྟར་མཛད་
པས་བར་ཆད་ཞི་ནས་གྲུབ་པ་བརྙེས་ཏེ་འཕགས་པའི་ཞལ་མངོན་སུམ་དུ་གཟིགས་
ནས་ཆོས་དངོས་སུ་གསན་ཏེ་བློ་གྲོས་ཆེན་པོ་དང་ལྡན་པས་མཁྱེན་པའི་སྤྱན་རས་



བླ་མ་བ་རི་ལོ་ཙཱ་བའི་རྣམ་ཐར།
ཀྱིས་སྐལ་བ་དང་ལྡན་པའི་གདུལ་བྱ་དཔག་ཏུ་མེད་པའི་དོན་རྒྱ་ཆེན་པོ་མཛད་དོ།
འདིའི་རྣམ་པར་ཐར་པ་ནི་གཞན་དུ་ཤེས་པར་བྱའོ། བླ་མའི་ཡོན་ཏན་རྗེས་སུ་
དྲན་པ་ཡིས། མཐའ་ཡས་འགྲོ་བའི་བསོད་ནམས་རབ་རྒྱས་ནས། དོན་གཉིས་
ལྡན་པའི་རྩེ་མོ་རབ་མཐོང་སྟེ། རྟག་ཏུ་བླ་མ་དམ་པའི་དགེ་ལེགས་ཤོག བླ་མའི་
རྣམ་པར་ཐར་པ་དཔལ་ལྡན་ས་སྐྱར་བྲིས་པའོ།། །།
ས་མཱལྟ། །



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
༄༅། །ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་པར་ཐར་པ་
ངོ་མཚར་གྱི་རྒྱ་མཚོ་ཞེས་བྱ་བ་བཞུགས་སོ།
༄༅། །རྗེ་བཙུན་བླ་མ་དམ་པའི་རྣམ་པར་ཐར་པ་ངོ་མཚར་གྱི་རྒྱ་མཚོ་ཟད་
མི་ཤེས་པའི་ཡོན་ཏན་གྱི་གཏེར་ཞེས་བྱ་བ། སེམས་ཀྱི་རྡོ་རྗེ་ལ་ཕྱག་འཚལ་ལོ།
།མ་ལུས་རྒྱལ་བ་ཀུན་གྱི་ཐུགས་རྗེའི་གཟུགས་བརྙན་དག་པའི་མཁའ་ལ་སྣང་བ་
ནི། །ཁྱབ་བདག་དཔལ་ལྡན་བླ་མ་ཞེས་གྲགས་སྲིད་དང་ཞི་བའི་མིག་འཕྲུལ་མཁན་
གཅིག་པུ། །ས་ཆེན་འདིར་ནི་ཡ་མཚན་སྒྱུ་མ་སྟོན་སླད་བཀྲ་ཤིས་རྣམ་པར་རྒྱལ་
བའི་མཚན། །གང་ཁྱོད་སྐྱེ་དང་ཚེ་རབསཾ་ཀུན་ཏུ་དད་པའི་ཡིད་མཁར་འབྲལ་
མེད་རྟག་བཞུགས་ཤིག །ཁྱོད་སྔོན་བསྐལ་པ་མང་པོའི་ཕ་རོལ་ཏུ། །ཚོགས་
གཉིས་རྒྱ་མཚོའི་འཇུག་ངོགས་ཉེར་བགྲོད་དེ། །སྐུ་གསུམ་ནོར་བུའི་གླིང་ལ་མངའ་
མཛད་ཀྱང་། །གདུལ་བྱ་དོན་མཐུན་བཀྲི་བའི་ཐབས་མཁྱེན་པས། །གང་ཡང་
མཐོ་རིས་གཟིངས་ཆེན་ལ་ཆིབས་ནས། །ཐབས་ཤེས་སྐྱ་བ་གཡོ་བའི་རྫུ་འཕྲུལ་
གྱིས། །རྣམ་གྲོལ་ཡིད་བཞིན་གླིང་དུ་ཆས་པ་ཡི། །ངོ་མཚར་གཏམ་གྱི་རྦ་རླབས་
འདིར་བསྐྱོད་བྱ། སྐྱེས་བུ་དམ་པ་རྣམས་ནི་སེམས་ཅན་གྱི་དོན་ལ་ནམ་ཡང་བརྟེན་
པ་མི་ལྷོད་པའི་དབང་ལས། བསམ་བཞིན་དུ་སྲིད་པར་སྐྱེ་བ་བཞེས་ནས་གདུལ་
བྱའི་སྐལ་བ་དང་མཚམ་པར་གང་ལ་གང་འདུལ་གྱི་སྐུར་སྟོན་པ་སྟེ། བདག་ཉིད་
ཆེན་པོ་འདི་ནི་མ་འོངས་པའི་དུས་སུ་ཀུན་གཟིགས་རྒྱལ་པོ་ཞེས་བྱ་བའི་དེ་བཞིན་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
གཤེགས་པར་མངོན་པར་རྫོགས་པར་འཚང་རྒྱ་བར་འགྱུར་བའི། སློབ་པ་ལམ་
དུ་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་འཕགས་པ་འཇམ་པའི་དབྱངས་
ཞེས་བྱ་བར་གྲགས་པ་དེའི་རྣམ་པར་སྤྲུལ་པ་སྟེ། དེ་དག་གི་མཛད་པའི་མཐའ་
མ་ལུས་པ་ནི་དུས་གསུམ་གྱི་བདེ་བར་གཤེགས་པ་མཐའ་དག་གིས་ཀྱང་བརྗོད་
པ་ལས་འདས་ན། བདག་འདྲ་བས་ཅི་ཞིག་སྤོབས། དེ་ལྟ་བས་ན་སྙིགས་མའི་
དུས་འདིར་ཀུན་མཁྱེན་བཀྲ་ཤིས་རྣམ་པར་རྒྱལ་བ་ཞེས་བྱ་བའི་མཚན་གྱིས་སེམས་
ཅན་གྱི་དོན་མཛད་པའི་ཚུལ་ཆེ་ལོང་ཙམ་ཞིག་བརྗོད་པར་བྱའོ། དེ་ཡང་། སྔོན་
གྱི་སྐྱེས་པའི་རབས་ནི་བསམ་གྱིས་མི་ཁྱབ་སྟེ། འཕགས་པའི་ཡུལ་དུ་ནི་གྲུབ་པའི་
དབང་ཕྱུག་ནག་པོ་པ་ཞེས་བྱ་བར་གྲགས་ཤིང་། ཨོ་རྒྱན་གྱི་ཡུལ་དུ་ནི་ཨིནྡྲ་བོ་
དྷི་ཞེས་བྱ་བ་དང་། ཤམབྷ་ལའི་ཡུལ་དུ་ནི་རྒྱ་མཚོའི་བློ་གྲོས་ཤེས་བྱ་བ་ལ་སོགས་
པ་སྤྲུལ་པའི་སྐུའི་བཀོད་པ་མཐའ་ཡས་པ་སྟོན་པར་མཛད་པ་རྣམས་ལས། སྐུ་
སྐྱེ་བ་འདིའི་སྔ་མ་ནི། མཁས་པ་མཁས་པ་ཞེས་བྱ་བའི་གྲངས་སུ་བགྲང་བ་ལས་
ཀྱང་དངོས་གྲུབ་ཀྱིས་ཡང་དག་པར་བརྒྱན་པའི་སྐྱེས་ཆེན། ཀུན་མཁྱེན་དྲི་མེད་
འོད་ཟེར་རམ་ཀློང་ཆེན་རམ་འབྱམས་པ་ཞེས་ཀྱང་བྱ། མཚན་དངོས་རྫོགས་
ཆེན་པ་ཚུལ་ཁྲིམས་བློ་གྲོས་ཞེས་བྱ་བ་དེ་ཉིད་ཡིན་ནོ་ཞེས་རྗེ་ཉིད་ཀྱིས་ཞལ་གྱིས་
མཆེས་པར་ཐོས་སོ། །དེ་ཉིད་ཀྱི་མཛད་པའི་མཐའ་མ་འོད་གསལ་ཆོས་ཀྱི་སྐུ་
ལ་ཞུགས་པའི་རྗེས་ལས་སྲིད་པ་བར་མ་དོའི་ཚུལ་དུ་བདེ་བ་ཅན་གྱི་ཞིང་ཁམས་
རྣམ་པར་སྦྱངས་ནས། རྒྱལ་བ་འོད་དཔག་ཏུ་མེད་པའི་ཐུགས་ཀྱི་སྲས་དམ་པར་
བཞུགས་པ་ལས། སྔོན་གྱི་སྨོན་ལམ་གྱི་དུས་མཁྱེན་པས་མིའི་འཇིག་རྟེན་གྱི་གདུལ་
བྱ་འདུལ་བའི་དུས་ལ་བབ་པར་དགོངས་པ་ན། དེ་བཞིན་གཤེགས་པ་འོད་དཔག་
ཏུ་མེད་པས་མིའི་འཇིག་རྟེན་དུའང་ཞལ་དངོས་སུ་བསྟན་ནས་དགེ་བའི་བཤེས་
གཉེན་མཛད་པར་དམ་བཅའ་བ་བརྟན་པོ་དང་བཅས་པས་བསྐུལ་བའི་ཚེ། གང་
དུ་འཁྲུངས་པར་འགྱུར་བའི་ཡུལ་གྲུ་དྭགས་པོའི་སའི་ཐིག་ལེ་ན། དེའི་ཚེ་སྐུ་རབ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
པའི་གདུང་རྒྱུད་ཉིད་ཆེ་ཞིང་བཙུན་པར་གྲགས་པས་རྒྱལ་རིགས་དང་རྗེས་སུ་
མཐུན་པའི་རིགས་ལ་གཟིགས་པ་དང་། རྒྱལ་པོ་པུ་དེ་གུང་རྒྱལ་གྱི་ཐུགས་ཀྱི་
སྡུག་པ་གཅིག་པུ་པར་གྱུར་པ་དགྱེར་དཔལ་ལེགས་འོད་ཀྱི་གདུང་རྒྱུད་ལྷ་དགྱེར་
དཀར་པོ་དམ་པའི་ཆོས་ལ་སྤྱོད་པའི་སྐལ་བ་ཅན་གྱི་རུས་ལ་གཟིགས་པ་དང་། ཕ་
རྒྱུད་མའི་ཡན་ལག་དང་བཅས་པ་བདུན་བརྒྱུད་དང་མ་རྒྱུད་ཕའི་ཡན་ལག་དང་
བཅས་པ་བདུན་བརྒྱུད་ཀྱི་བར་དུ་ཆོས་ལ་སྤྱོད་པའི་ཆོ་འབྲང་ལ་གཟིགས་པ་དང་།
སྙིགས་མ་ལྔ་པོས་ཧ་ཅང་སྦྲགས་པའི་དུས་འདིར་སྐུ་དངོས་ཀྱི་གདུལ་བྱ་རྣམས་
ལམ་ལོག་པར་ལྷུང་གིས་དོགས་པས་ཡང་དག་པའི་ལམ་ལ་འཁྲིད་པའི་དུས་ལ་
གཟིགས་པ་དང་། པདྨ་སམབྷ་བའི་ལུང་ལས། ད་ལྟའི་ལྷ་བུ་དོན་ཡོད་སྡེ། །མ་
འོངས་དགོངས་འདུས་དར་དུས་སུ། །ང་ལ་ནག་པོའི་ནུབ་ཕྱོགས་སུ། །སྲས་
སམ་རྡོ་རྗེའི་མིང་ཅན་འབྱུང་། ཞེས་གསུངས་པ་ལྟར། མངའ་བདག་ཁྲི་སྲོང་
ལྡེའུ་བཙན་གྱི་སྲས་རྒྱ་ཆེ་ལྷའུ་དོན་ཡོད་སྡེ་བསམ་བཞིན་དུ་སྲིད་པ་བཟུང་ནས།
འཁོར་ལོས་བསྒྱུར་བའི་དཔལ་ལ་འགྲན་པར་བཟོད་པའི་ས་སྐྱོང་མིའི་དབང་པོ།
ནང་དུ་རིགས་སྔགས་འཆང་བའི་མཐུ་སྟོབས་ཀྱི་མངའ་བདག ཇོ་སྲས་ཀུན་དགའ་
རྒྱལ་མཚན་ཞེས་བྱ་བའི་ཡབ་ལ་གཟིགས་པ་དང་། རང་བཞིན་གྱི་དབང་པོ་དུལ་
བས་སྙིང་རྗེས་རྒྱུད་བརླན་ཞིང་གཡོ་སྒྱུའི་སྤྱོད་པས་མ་གོས་པ། གཟུགས་དང་
ལང་ཚོ་ཕུལ་དུ་བྱུང་ཞིང་སྤྱོད་ལམ་གྱིསཾ་ཀྱང་ཡིད་འཆིང་བར་མཁས་པ། རྒྱལ་
ཡུམ་སྒྲོལ་དཀར་གྱི་སྤྲུལ་པ་ཆོས་སྒྲོལ་མ་ཞེས་བྱ་བའི་ཡུམ་ལ་གཟིགས་པ་དང་།
འཁོར་ལོ་སྡོམ་པའི་དཀྱིལ་འཁོར་གྱི་འཁོར་ལོར་རང་བཞིན་གྱིས་གྲུབ་པའི་གནས་
ཙ་རིཏྲ་ཡེ་ཤེས་ཀྱི་འཁོར་ལོ། ཀུན་སྣང་སྒྱུ་འཕྲུལ་གྱི་ཕོ་བྲང་ཆེན་པོའི་སྒོ་འཕར་
འབྲུག་མདའ་ཞེས་བྱ་བའི་ས་ཕྱོགས་དེར་སྐྱེས་སོ་ཅོག་རང་བཞིན་གྱིས་གྲུབ་པའི་
དཔའ་བོ་དང་རྣལ་འབྱོར་མ་ཤ་སྟག་འབྱུང་བའི་ཡུལ་ལ་གཟིགས་པ་སྟེ། གཟིགས་
པ་རྣམ་པ་བདུན་ལ་དགོངས་ནས་ལྷ་དང་རིགས་པ་འཛིན་པ་དག་གིས་ཉེ་བར་བསྟེན་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
། འཇིག་རྟེན་སྐྱོང་བ་རྣམས་ཀྱིས་མདུན་བསྡར་(བདར)། དཔའ་བོ་དང་
ཌཱ་ཀི་དུ་མས་རྗེས་བཞིན་དུ་འབྲང་། རྡོ་རྗེའི་ཆོས་སྐྱོང་བ་རྣམས་དང་དཀར་པོའི་
ཕྱོགས་ལ་དགའ་བ་རྣམས་ཀྱིས་སྔུན་ནས་བསུ། སངས་རྒྱས་དང་བྱང་ཆུབ་སེམས་
དཔའི་ཚོགས་སྤྲིན་གྱི་ཕུང་པོ་ལྟར་གཏིབས་པས་བྱིན་གྱིས་བརློབ། ལྷའི་བུ་དང་
བུ་མོ་གྲངས་མེད་པས་སྣ་ཚོགས་པའི་མཆོད་སྤྲིན་སྤྲོ་བ་དང་བཅས་པས། འཇའ་
དང་འོད་ཀྱི་ལམ་ནས་ཡུམ་གྱི་མངལ་དག་པ་ལྷའི་གཞལ་ཡས་ཀྱི་ཁང་པར་
གཤེགས་པར་མཛད་དོ། །རིགས་རུས་ཆོ་འབྲང་གདུལ་བྱའི་དུས་དང་ནི། །ཡབ་
ཡུམ་ཡུལ་གྱི་མཆོག་དང་རྣམ་བདུན་ལ། །གཟིགས་ནས་ལྷ་སྲས་གཞོན་ནུའི་
ཚུལ་གྱིས་ནི། །ཁྱོད་སྐུ་ལྷུམས་སུ་ཞུགས་པའི་མཛད་པ་བསྟན། །དམ་པ་ཏོག་
དཀར་ལྷ་ལས་འཕོས་པའི་ཚེ། །གཟིགས་པ་ལྔ་ཡིས་འགྲོ་བའི་དོན་མཛད་ན།
།རྒྱལ་བའི་སྲས་པོ་གཟིགས་པ་བདུན་ལྡན་ཁྱོད། །ཕུལ་བྱུང་ངོ་མཚར་གནས་
སུ་བདག་གིས་འཁུམས། །དེའི་ཚེ་ཡུམ་གྱི་རྣལ་ལམ་དུ། རྗེ་བོ་སྟེང་ཞེས་བྱ་
བའི་འོད་གླིང་ཆེན་པོ་དཔལ་སང་མེ་ཏོག་གིས་སེར་ལྟེམ་གྱིས་གང་བའི་ནང་ན།
ཕྱག་འདེབས་ཀྱི་ཞིང་འོལ་མོ་གོང་མ་བྱ་བ་ནས་ཀྱི་ལོ་ཤིན་ཏུ་ལེགས་པ་སྲུབས་ཐོལ་
རུམ་པའི་དབུས་ན་ཡུམ་ཉིད་བཞུགས་པའི་མདུན་གྱི་ནམ་མཁའ་ལ་ཉི་མ་དང་ཟླ་
བ་སྐར་མ་གསུམ་ཀ་ལྷན་ཅིག་ཏུ་ཤར་བས་ངོ་མཚར་བའི་གཏམ་གླེང་བའི་མོད་
ལ་ཉི་མ་དེ་ཉིད་ཁར་ཟོས་ནས་ཁོང་དུ་མིད་པ་སྙམ་བྱེད་པའི་ངང་དུ་རྣལ་སང་པ་
ན་ཉི་མའི་དཀྱིལ་འཁོར་ཤར་རིའི་རྩེ་མོར་འཕགས་པ་དང་དུས་མཚུངས་པས་ཡ་
མཚན་པའི་རྨི་ལྟས་དེ་ཉིད་ཡབ་ལ་གསོལ་བ་ན་ལྷག་པར་དགྱེས་ཏེ། ལུས་ཉེ་བར་
འཚོ་བའི་ཐབས་སུ། གསང་སྔགས་དང་རིག་སྔགས་འཆང་བའི་རྡོ་རྗེ་འཛིན་པ་
རྣམས་ཀྱིས་བསྲུང་བའི་འཁོར་ལོ་རྒྱ་ཆེར་བསྒོམ་པ་དང་། བསླབ་པ་ལ་གནས་
ཤིང་ཡིད་གཞུངས་བས་གསུང་རབ་སྒྲོག་པར་བརྩོན་པ་རྣམས་ཀྱིས་རྒྱལ་བའི་
བཀའ་དྲི་མ་མེད་པ་ཡུན་དུ་ཀློག་པ་དང་། སྲིད་ཞུའི་མེལ་ཚེ་ལ་ནན་ཏན་དུ་འབད་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
པའི་སྐུ་འཁོར་བ་རྣམས་ཀྱིས་བཀུར་བསྟིས་ཉེ་བར་མཆོད་པ་དང་། རྐྱེན་དུ་འཕྲོད་
པའི་ཉེར་སྤྱོད་འཁོ་དགུ་ཅོག་མ་ཚང་བ་མེད་པར་སྦྱར་བ་དང་བཅས་ནས། ཡུམ་
ཁང་བཟང་དབེན་པར་བཞུགས་སུ་བསྩལ་ལོ། དེའི་ཚེ་ཡུམ་གྱི་སྐུ་ལུས་ཡང་ཞིང་
བདེ་ལ། གསུང་ངག་རང་བཞིན་གྱིས་འཇམ་པ་ཉིད་ཀྱང་ལྷའི་གདངས་ལྟར་སྙན་
པར་སྨྲ། ཐུགས་རིག་མཆོག་ཏུ་དྭངས་ཤིང་དགེ་བ་ལ་འབད་མེད་དུ་འཇུག་པ་
སོགས་སྔོན་བས་ཀྱང་བདེ་བར་གྱུར་ཞེས་གྲགས་ན། བདག་ཉིད་ཆེན་པོ་འདི་
ངེས་པར་ཏིང་ངེ་འཛིན་གྱི་སྒོ་མི་འདྲ་བ་མང་པོ་ལ་སྙོམས་པར་ཞུགས་པར་གདོན་
མི་འཚལ་བས། དེ་ལྟ་བུའི་མཐུ་དཔལ་འབའ་ཞིག་ཏུ་གོར་མ་ཆག་གོ །ཐ་མལ་
མངལ་གནས་འདམ་རྫབ་དང་འདྲ་ཡང་། ཁྱོད་སྐུ་ལྷ་ཡི་རྫུ་འཕྲུལ་གྱིས་སྤྲུལ་བའི།
།ངོ་མཚར་མངལ་གྱི་གཞལ་མེད་ཁང་ཆེན་དེར། །ཏིང་འཛིན་གནས་ལ་གཡོ་
མེད་བརྟན་པར་བཞུགས། །སྤྲིན་དཀར་དྲ་བས་གཡོགས་ཀྱང་ཉིན་བྱེད་ནི།
།མཁའ་ལ་འཇའ་ཚོན་ཕྲེང་བས་མཛེས་པ་ལྟར། །ཁྱོད་སྐུ་ཡུམ་གྱི་ལྷུམས་སུ་
བཞུགས་ཚེ་ཡང་། །དགེ་ལེགས་མཚན་མས་ནོར་འཛིན་ཁྱབ་པར་མཛད། །རྒྱལ་
སྲས་ཟླ་བ་ལས་བྱུང་ཕན་བདེ་ཡི། །འོད་དཀར་ཡུམ་གྱི་གདུང་བ་འཕྲོག་བྱེད་
པ། །ཏིང་འཛིན་བསིལ་འོད་སྐྱེ་དགུ་ཀུན་དའི་གཉེན། །རྨད་བྱུང་སྣང་གསལ་
འདི་ཀེ་ཨ་ལ་ལ། །དེ་ལྟར་ཡུམ་གྱི་ལྷུམས་སུ་ཟླ་བ་དགུའི་འམ། བཅུའི་བར་
དུ་བདེ་བར་བཞུགས་ནས་། ས་ཕོ་སྟག་འབྲུ་མང་པོའི་ལོ། དབྱར་ཟླ་ར་བ་ས་
གཞི་སྔོ་གཞོན་ནུ་མས་གང་བས། མརྐཏ་(མརྒད་）ཀྱི་གོས་གྱོན་པ་ལྟར་
སྣུམ་ལ་ལྗང་པས་མཛེས་པར་བྱས་པའི་དུས་དགེ་བ་ལ་ཡུམ་ལ་གནོད་པ་མེད་ཅིང་
བདེ་བར་བཙའ་བའི་མཛད་པས། སྐྱེ་དགུ་མ་ལུས་པ་ཡིད་མགུ་བར་མཛད་ཅིང་།
ཡབ་ཀྱིས་རིག་སྔགས་འཆང་བའི་དབང་པོར་འགྱུར་བར་དགོངས་ནས། མཚན་
སྔགས་པ་ཞེས་བྱ་བར་བཏགས་སོ། །བལྟམས་ནས་སྐུ་སྐྱེད་བསྐྲུན་པའི་ཚེ་ནའང་
གཞན་བས་གསོ་སླ་ལ་སྐུ་སྐྱེད་ཆེ་ཞིང་སྙུང་གཞི་དཀོན་པ་སོགས་། ཞབས་འབྲིང་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
བ་རྣམས་ངལ་དུབ་ལས་སྐྱོབ་པར་མཛད་ལ་གསུང་བྱོན་པའི་དང་པོར་ཀྱང་བླ་མ་
བླ་མ་ཞེས་གསུངས་པར་གྲགས་སོ། །བྱིས་པའི་སྤྱོད་པས་རྩེད་མོ་སོགས་མཛད་
པའི་ཚེ་ནའང་ཐ་མལ་པའི་སྤྱོད་པ་དོར་ནས། ཆོས་ཁྲི་བརྩིག་པ་དང་རྡེའུ་སོགས་
གྲལ་ལ་བསྒྲིགས་ནས་དགེ་འདུན་གྱི་ཚོགས་ལ་གདུགས་ཚོད་ཞུ་བའི་ཚུལ་དང་།
སཱ་ཚ་སོགས་གྲལ་ལ་བཀོད་ནས་རྟེན་གསུམ་ལ་མཆོད་པ་འབུལ་བའི་ཚུལ་དང་།
བྱིས་པའི་ཚོགས་མང་པོ་བསྡུས་པའི་དབུས་སུ་ཉིད་རང་ཆེས་མཐོ་བའི་སར་བཞུགས་
ནས་ཆོས་གསུང་བ་དང་ཡོན་བསྔོ་བའི་ཚུལ་དང་། རྡོ་རྩེ་རྒྱལ་ཅན་གང་རྙེད་གཏོར་
མའི་ཚུལ་དུ་བསྒྲིགས་ནས། རྡོ་འམ་ཤིང་བུའི་རྔ་ལ་རྔ་ཡོག་བསྣུན་པའི་རྣམ་པས་
གདངས་དབྱངས་དང་བཅས་ཏེ་ཆོས་སྐྱོང་བའི་བསྲུངས་(སྲུང》མ་མཆོད་པའི་
རྣམ་འགྱུར་ལ། །སོགས་པ་སྔོན་གྱི་བག་ཆགས་སད་པའམ། མ་འོངས་པའི་
མཛད་པ་ལུང་སྟོན་པའི་རྣམ་པ་ངོ་མཚར་བའི་སྤྱོད་པ་འབའ་ཞིག་མཛད་དོ།
།གཞན་ལ་ཕན་བདེ་བསྐྲུན་པའི་བྱེད་པོ་ཁྱོད། །ཡུམ་གྱི་གེ་སར་རྩེ་མོར་འཁྲུངས་
པའི་ཚེ། །ཚད་མེད་རྣམ་བཞིའི་ཞལ་གྱི་འཛུམ་དཀར་དེས། །འགྲོ་ཀུན་ཚངས་
པའི་བདེ་ལ་རབ་ཏུ་སྦྱར། །སྔགས་སྐྱེས་དཔའ་བོའི་དབང་ཕྱུག་གང་གི་མཚན།
།རིགས་དང་རྗེས་སུ་མཐུན་པར་ཡབ་ཀྱིས་གསོལ། །ཚངས་དབྱངས་གསུང་
གི་དང་པོར་བླ་མ་ཞེས། །སྙན་འཇེབས་ངོ་མཚར་གཏམ་འདི་ཕྱོགས་བཅུར་
བསྒྲགས། །བྱིས་པའི་ངང་ཚུལ་རྩེད་མོ་ལ་སྤྱོད་ཀྱང་ །སྔོན་དང་ཕྱི་མའི་རྣམ་
ཐར་འདི་ཡིན་ཞེས། །རང་གི་མཛད་བཟང་མཚོན་པའི་བརྡ་སྟོན་པ། །འདི་
ལས་ངོ་མཚར་གནས་སུ་གྱུར་པ་སུ། །གཞན་ཡང་བྱམས་པ་དང་སྙིང་རྗེས་ཐུགས་
རྒྱུད་གཏམས་པའི་དབང་ལས། ངན་ལོང་དང་སྤྲང་པོའི་ཚོགས་གཟིགས་མ་ཐག་
སྙིང་རྗེའི་སྤུ་ལོང་རབ་ཏུ་གཡོ་བའི་ཞལ་རས་ཀྱི་མདངས་འགྱུར་བ་སོགས་སྐུའི་
རྣམ་འགྱུར་ལས་ཀྱང་ཡང་དག་པའི་རིགས་སད་པར་རྗེས་སུ་དཔག་པར་ནུས་ལ།
སྐུ་སྐྱེ་བ་དཔག་ཏུ་མེད་པ་ནས་སྦྱིན་པ་ལ་གོམས་པ་ཕུལ་དུ་བྱུང་བའི་རྣམ་འགྱུར་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ན་བཟའ་དང་ཕྱགས་ལ་སོགས་པ་སྐུའི་རིམ་གྲོ་པས་བཟློག་ཀྱང་མི་གསན་པར་
སྤྲང་པོ་སོགས་འཕོངས་པ་རྣམས་ལ་འཕངས་པ་མེད་པར་གནང་། ན་བཟའ་གཅིག་
ལས་མ་བཞེས་པའི་སྐབས་ལ་ལར། མདུན་བཤམ་འོག་མ་དང་ཆ་གའི་ནང་དང་
མགུལ་གོང་གི་ནང་སོགས་བྲེགས་ནས་གནང་བ་ཡབ་ཡུམ་གྱིས་གྱ་ཚོམས་ཀྱི་སྤྱོད་
པ་ལས་བཟློག་པའི་ཐབས་སུ་ན་བཟའ་གསར་པ་བཞེས་པ་བཀག་ཀྱང་། ཧྲུལ་
པོ་བཞེས་པ་ལ་ངལ་བའི་ཐུགས་མི་མངའ། ཡབ་ཡུམ་དང་ཐ་དད་དུ་བཞུགས་
པའི་ཚེ་ན། བསམ་པ་ཆུང་ངུས་མི་སྤྱོད་པར་བང་མཛོད་ཀྱི་དངོས་པོ་ཁམ་ཆེན་
པོ་རྣམས་ཀྱང་འཕངས་པ་མེད་པར་སྟེར་བ་ལ། ཟླ་བོ་དག་གིས་འགོག་པར་མི་
ནུས་པས་ཟད་པ་མེད་པར་སྤྱོད། དགུང་ལོ་བདུན་བཞེས་པ་ནས་བཟུང་བསྙེན་
གནས་ཡན་ལག་བརྒྱད་པའི་ཁྲིམས་མནོས་ཏེ། ཟླ་བ་བྱུང་ངོ་ཅོག་ལ་ལན་གསུམ་
མམ་གཉིས་མི་ཆག་པར་བསྲུང་། རང་བཞིན་གྱིས་ཐུགས་བསྒམ་པས་གཞན་
གྱིས་བཅོ་བ་ལ་ཐུགས་མི་གཡོ་ཞིང་། རྐྱེན་ངན་པ་ཅི་བྱུང་རུང་ཐུགས་མི་འཁྲུགས་
གཅིག་ཏུ་དམ་པའི་ཆོས་ཁོ་ན་ལ་ཐུགས་གཞོལ་བས་དུས་རྟག་ཏུ་དཀོན་མཆོག་
མཆོད་པ་ལ་བརྩོན་པར་མཛད་ཅིང་། བླ་མ་སློབ་དཔོན་གྱི་མིང་དུ་གྲགས་པ་མཐའ་
དག་ལ་གུས་པས་འདུད་པ་སོགས། མདོར་ན། སྦྱོར་བའི་སྔོན་དུ་སྙིང་རྗེ་དང་
། །བཟོད་པ་དང་ནི་མོས་པ་དང་། །དགེ་ལ་ཡང་དག་སྤྱོད་པ་ནི། །རིགས་ཀྱི་
རྟགས་སུ་ཤེས་པར་བྱ། །ཞེས་ཇི་སྐད་གསུངས་པ་ལྟར་རྒྱལ་བའི་རིགས་ཀྱི་ནུས་
པ་ཡང་དག་པར་བརྟས་པའི་ཚུལ་སྟོན་པར་མཛད་དོ། །བག་ཆགས་ཚོན་བརྒྱས་
བཀྲ་བ་རི་མོའི་གཟུགས། །ཀུན་གཞིའི་མེ་ལོང་དྭངས་པ་ལ་ཤར་བ། །འདུ་
བྱེད་གཡོ་བའི་མིག་གིས་མཐོང་བ་ལས། །འགྲོ་མང་མི་དགེ་ངང་གིས་སྤྱོད་ན་
ཡང་། །རྒྱལ་བའི་སྲས་ཁྱོད་གཏོང་ལ་གོམས་པ་ཡིས། །དབུལ་འཕོངས་སྡུག་
བསྔལ་སེལ་བ་སྦྱིན་པའི་ཆར། །འབད་མེད་སྙིང་རྗེའི་མཁའ་ལས་ངང་གིས་
འབེབས། །ཚོགས་གཉིས་ཆུ་གཏེར་སྐྱེད་མཁས་ཁྱོད་ལགས་སོ། འདི་དག་ནི་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
སྐུ་བལྟམས་ཤིང་གཞོན་ནུ་རོལ་རྩེད་མཛད་པའི་ཚུལ་ཆེ་ལོང་ཙམ་བརྗོད་པའི་གཏམ་
གྱིས་རྦ་རླབས་གྱེན་དུ་བསྐྱོད་པའི་རིམ་པའོ།། །།ད་ནི། སངས་རྒྱས་ཀྱི་བསྟན་
པ་རིན་པོ་ཆེའི་སྒོར་ཞུགས་ནས་ཐོས་བསམ་སྒོམ་གསུམ་གྱིས་ཐུགས་རྒྱུད་
སུ་སྦྱངས་པའི་ཚུལ་བརྗོད་པར་བྱ་སྟེ། དེ་ཡང་། །ཚུལ་གནས་ཐོས་དང་བསམ་
ལྡན་པས། །སྒོམ་པ་ལ་ནི་རབ་ཏུ་སྦྱོར། ཞེས་གསུངས་ལྟར། ཐོག་མར་ཚུལ་
ཁྲིམས་ཀྱི་ཕུང་པོ་ཐུགས་རྒྱུད་ལ་བསྐྲུན་པའི་ཚུལ་ནི། འཁོར་བ་ནི་མེའི་འོབས་
ལྟ་བུ། མྱ་ངན་ལས་འདས་པ་ནི་བདུད་རྩིའི་ཆུ་རྒྱུན་ལྟ་བུ། འཁོར་བ་ནི་རོ་མྱགས་
ཀྱི་འདམ་ལྟ་བུ། མྱ་ངན་ལས་འདས་པ་ནི་དག་པའི་ཤེལ་ལྟ་བུ། འཁོར་བ་ནི་
སྡུག་བསྔལ་གྱི་རྒྱ་མཚོ་ཆེན་པོ། མྱ་ངན་ལས་འདས་པ་ནི་ཐར་བའི་སྐམ་སའོ་
སྙམ་དུ་དགོངས་ནས། ངེས་འབྱུང་གི་བསམ་པ་བཅོས་མ་མ་ཡིན་པ་ཐུགས་རྒྱུད་
ལ་འཁྲུངས་ཏེ། ཁྱིམ་ནས་ཁྱིམ་མེད་པར་རབ་ཏུ་བྱུང་བར་བཞེད་ནུས་ཆོས་བྲོས་
ཀྱི་རྣམ་པ་ལན་མང་དུ་མཛད་པ་ན། ཡབ་ཀྱི་ཞལ་ནས། བུ་ཆུང་སྔགས་པ་
འདི་ཆེ་ཀའི་ཆེ་འོག་ས།(མི་གསལ།）སྐུ་རབ་པའི་རྒྱལ་སྲིད་ཀྱི་ཕྱེད་དབང་རྒྱུ་ཡིན་
ན་ཡང་། ཆོས་ཀྱི་བག་ཆགས་སད་པའི་རྣམ་པ། དྭགས་བོ་འདྲ་བའི་ཡུལ་དུ་
བློ་མི་ཁུགས་པ་ཅིག་འདུག་པ་དང་། འདི་ལུས་ལ་འཁོར་དུས་མ་ལ་རྨི་ལྟས་བཟང་
པོའང་བྱུང་། ཤེས་རབ་ཀྱང་ཆེན་པོ་འདུག་པས། དབུས་ཕྱོགས་སུ་ཆོས་ལ་
རྫོང་པ་འཐད་པར་འདུག་ཅེས་གསུངས་ཞིང་། མི་ཟད་པའི་ལོངས་སྤྱོད་ཆེན་
པོ་དང་བཅས་ནས་བརྫངས་ཏེ། དགུང་ལོ་བཅུ་གསུམ་བཞེས་པ་ལྕགས་ཕོ་སྟག་
གི་ལོ་ལ་བོད་ཤིང་སྒོ་ཅན་དུ་གཏོགས་སོ་འཚལ་གྱི་རྒྱལ་པོའི་ཕོ་བྲང་སྣེའུ་གདོང་
རྩེར་ཁ་ཆེའི་པཎྜི་ཏ་ཤཱཀྱ་ཤྲཱི་བྷ་དྲའི་རྒྱལ་ཚབ་དམ་པ། ཚོགས་ཆེན་མོ་པའི་མཁན་
ཆེན་རིན་པོ་ཆེ་བཀྲས་སེང་པའི་དྲུང་དུ། ཚིགས་སྔ་མ་དགེ་བསྙེན་དུ་སྒྲུབ་པ་སྔོན་
དུ་འགྲོ་བས་རབ་ཏུ་བྱུང་ཞིང་། ཚིགས་བར་མ་དགེ་ཚུལ་ཉིད་དུ་ཉེ་བརཾ་བསྒྲུབས་
པ་ན་མཁན་པོའི་མཚན་ལས་གྲས་ཏེ། བཀྲ་ཤིས་རྣམ་རྒྱལ་ཞེས་བྱ་བའི་མཚན་
）



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དུ་གསོལ་ལོ། དུས་ཕྱིས་དགུང་ལོའི་ཚིགས་ལེགས་པར་ཚང་ནས་བརྟན་མཁས་
གཉིས་ལྡན་གྱི་མཁན་པོ་རྗེ་བཙུན་སུ་མ་ཏི་ཀཱིརྟི་དང་། ལས་ཀྱི་སློབ་དཔོན་འདུལ་
བ་འཛིན་པ་གནས་བརྟན་མཁས་པ་ཆེན་པོ་ཀཱིརྟི་དྷ་ཛ་ཞེས་པ་དང་། གསང་སྟེ་
སྟོན་པ་ལྐོག་ཏུ་བར་ཆད་དྲིས་ནས་ནང་དུ་འོང་བ་ཞུ་བ་ལ་མཁས་པ་ནམ་མཁའ་
དཔལ་དང་། དུས་སྒོ་བརྗོད་པ་སྣར་ཐང་པ་ཤེས་རབ་སེང་གེ་ལ་སོགས་པ་དགེ་
སློང་གི་དགེ་འདུན་བཅུའི་ཚོགས་ཀྱིས་བསྙེན་པར་རྫོགས་པ་དགེ་སློང་གི་དངོས་
པོ་ཐུགས་རྒྱུད་ལ་བསྐྱེད་ནས། ཚུལ་ཁྲིམས་མིག་གི་འབྲས་བུ་ལྟར་བསྲུང་བ་ལ་
མཁས་པར་མཛད་དོ། །སྤོང་སེམས་གསེར་གྱི་ཆར་པས་སྦགས་པ་ཡི། །སྙིང་
སྟོབས་གསེར་རིའི་རྩེ་མོར་ཚུལ་ཁྲིམས་ཀྱི། །ཉིན་བྱེད་དད་པའི་ཤིང་རྟས་ལེགས་
དྲངས་ཏེ། །ཐུབ་བསྟན་གླིང་བཞི་གསལ་བར་ཁྱོད་ཀྱིས་མཛད། །བསླབ་གསུམ་
ནོར་བུས་གཏིང་མཐའ་མེད་གང་བའི། །ཐུབ་བསྟན་རོལ་མཚོའི་དབུས་སུ་བསྟི་
མཛད་པ། །ཁྱོད་སྐུ་གསེར་གྱི་རི་དབང་བརྗོད་པ་ནི། །ངུར་སྨྲིག་ཐུན་མཚམས་
སྤྲིན་གྱིས་དྲ་བས་གཡོགས། །དེ་ཚེ་མཁའ་ལ་ལྷ་ཚོགས་གར་བྱེད་ཅིང་། །དབང་
པོའི་གཞུ་ཡི་གུར་ཁང་ཉམས་དགའ་བ། །གེ་སར་རྡུལ་ཚོགས་རྒོད་པའི་འཛུམ་
ཕྲེང་ཅན། །ངོ་མཚར་མིག་གི་དགའ་སྟོན་ཅི་ཡང་མཐོང་། །སྲིད་པའི་ནགས་
ཚལ་སྡུག་བསྔལ་ཚང་ཚིང་ཅན། །གཏི་མུག་མུན་པར་འཁྱམས་པའི་འགྲོ་འདི་
རྣམས། །ཁྱོད་སྐུ་མཛེས་པའི་གཟི་འོད་དེས་རེག་ཚེ། །ཐར་པའི་ལམ་བཟང་
སྣང་བར་བྱས་པ་སྙམ། །འགྲོ་ཀུན་སྲིད་པའི་མཚོ་ལས་སྒྲོལ་མཁས་པ། །བསླབ་
གསུམ་ཡོངས་སུ་རྫོགས་པའི་དེད་དཔོན་ཁྱོད། །རྣམ་གྲོལ་ཡིད་བཞིན་གླིང་དུ་
ཆས་པ་ན། །སྐལ་བཟང་དོན་མཐུན་ཚོགས་རྣམས་ཅིས་མི་སྤྲོ། །དེ་དག་ནི་སོ་
སོ་ཐར་པ་ཡོངས་སུ་རྫོགས་པ་ཐུགས་ཉམས་སུ་བསྟར་བའི་ཚུལ་ཆེ་ལོང་ཙམ་བརྗོད་
པའི་གཏམ་གྱི་རྦ་རླབས་གྱེན་དུ་བསྐྱོད་པའི་རིམ་པའོ།། །།ད་ནི་ཐོས་པའི་སྒྲོན་
མེས་མ་རིག་པའི་མུན་པ་གསལ་ནས། ཤེས་བྱའི་གནས་མ་ལུས་པ་ཇི་ལྟ་བ་བཞིན་



དགུང་ལོ་དྲུག་ལོན་པའི་
ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
མཁྱེན་པར་
ན་པར་མཛད་པའི་ཚུལ་རྣམས་བརྗོད་པར་བྱ་སྟེ།
ཚེ་ཀློག་གི་གྲར་ཞུགས་པ་ན། བརྡ་བསྟན་པ་ཙམ་གྱིས་མཁྱེན་ལ། དེའི་མོད་
ལ་ཕྱག་བྲིས་ཀྱང་བཤར་མའི་ཀ་མད་འདོགས་འབྲེལ་དང་བཅས་པ་ཙམ་བསླབས་
པས། འབྲུ་མ་དང་། ཡིག་སྣ་དང་། གཟབ་མ་ལ་སོགས་པ་བོད་ཀྱི་ཡིག་རིགས་
མ་ལུས་པ་མཁས་པར་མཁྱེན་ཅིང་། །ལཉྩན་དང་། ཝརྟུལ་དང་། དྷ་རི་དང་
། འགའ་ཧུ་ལ་དང་། ནཱ་ག་རའི་ཡི་གེ་ལ་སོགས་པ་རྒྱ་གར་བའི་ཡིག་རིགས་
མི་གཅིག་པ་མང་པོ་བྲི་བ་དང་ཀློག་པ་ལ་མཁས་པ་ནི་ཞར་ལས་མཁྱེན་ཏོ། དེ་
ནས་རབ་ཏུ་མ་བྱུང་གྱི་བར་ལོ་ངོ་དྲུག་བདུན་གྱི་རིང་ལ་གྲུབ་ཆེན་ཡོན་ཏན་བཟང་
པོ་བ་ལས་ཡབ་ཆོས་གསང་སྔགས་རྙིང་མ་ལ་ཐོས་བསམ་མཛད་དེ། ཞི་ཁྲོ་སྒྱུ་
འཕྲུལ་གྱི་དབང་གསན་པ་སྔོན་དུ་འགྲོ་བས་རྒྱུད་གསང་བ་སྙིང་པོ་དང་། སྒྱུ་འཕྲུལཾ་
གྱི་ཕྱག་ལེན་བྲིས་ཐིག་དབྱངས་དང་བཅས་པ། ཡོངས་རྫོགས་དབང་མོ་ཆེ་སྔོན་
དུ་བཏང་ནས། གཏེར་ཁ་འོག་མའི་ཕྱག་ལེན་བླ་རྫོགས་ཐུགས་གསུམ་དང་། ཡབ་
མེས་ཀྱི་ཆོས་སྐྱོང་སྤུ་གྲི་སྐོར་གསུམ་དང་། དཔེ་སྲོག་རྩང་གསུམ་གྱི་བསྒྲུབ་ཐབས་
བཀའི་ལུང་ལས་རིམ་དང་བཅས་པ་ལེགས་པར་མཁྱེན་ཅིང་། རྡོ་རྗེ་ཆོས་སྐྱོང་
བ་རྣམས་སྐུ་ལུས་དང་གྲིབ་མའི་ཚུལ་དུ་སྐད་ཅིག་ཀྱང་མི་འབྲལ་བར་འགྲོགས་
ནས། འཕྲིན་ལས་མ་ལུས་པ་ཐོགས་པ་མེད་པར་བསྒྲུབ་བོ། དུས་ཕྱིས་ཀྱང་
དམ་པ་འདིའི་དྲུང་དུ་རྙིང་མའི་རྒྱུད་འབུམ་གྱི་ལུང་། སྒྱུ་འཕྲུལ་གྱི་དབང་ལུང་
མན་ངག་ཆ་ལག་དང་བཅས་པ་གཏེར་ཁ་གོང་འོག་གཉིསཾ་ལ་གྲགས་པའི་དབང་
ལུང་མན་ངག་ལས་ཚོགས་དང་བཅས་པ་ཕྲ་མོ་རྣམས་ཀྱང་རྫོགས་པར་གསན་ནས་
མཁྱེན་པར་མཛད་ལ། གྱིང་པ་སྤྲུལ་སྐུ་སོགས་ལ་བླ་མ་དགོངས་པ་འདུས་པའི་
དབང་ལུང་མན་ངག་སོགས་ཆོས་སྐོར་མཐའ་ཡས་པར་གསན་ཞིང་། ཡབ་རྗེའི་
དྲུང་དུའང་ཡབ་ཆོས་རྙིང་མའི་སྐོར་མང་དུ་གསན་ནོ། རབ་ཏུ་བྱོན་(བྱུང་)མ་
ཐག་པ་ནས་བོད་ཀྱི་རྡོ་རྗེའི་གདན། དཔལ་གསང་ཕུ་ནེའུ་ཐོག་ཆོས་གྲྭར་ཕྱགས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཕབས། (ཕེབས་）མཐོང་སྨོན་གྲྭ་ཚང་གི་སློབ་དཔོན་མཁས་པ་ཆེན་པོ་དཀོན་
མཆོག་བཟང་པོ་ལ་གཏུགས་ནས། གསང་ཕུ་བ་ལ་གྲགས་པའི་ཕར་ཚད་བསྡུས་
གསུམ་ལ་ལེགས་པར་སྦྱངས་ཤིང་། ཁྱད་པར་དུ་ཤེས་རབ་ཀྱི་ཕ་རོལ་དུ་ཕྱིན་
པ་མངོན་པར་རྟོགས་པའི་རྒྱན་འགྲེལ་བ་དང་བཅས་པ་ལ་མཁས་པར་མཛད་དོ།
རྡོ་རྗེ་འཇིགས་བྱེད་ཀྱི་དབང་བསྐུར་བ་རིགས་མི་ཅིག་པ་མང་པོ་དང་། རྒྱུད་རྟོག་
བདུན། རྟོག་གསུམ། གཏམ་རྒྱུད་ཀྱི་རྟོག་པ་རྣམས་ཀྱི་བཤད་པ། ལས་ཚོགས་
ཀྱི་མན་ངག། སྔགས་བཏུའི་བྱིན་རླབས། སྔགས་བཏུ། སྔགས་ཀྱི་རྗེས་གནང་
སོགས་དང་རྭ་ལོའི་ཤོག་དྲིལ་སོགས་མན་ངག་མང་པོ་གསན་ཞིང་། ཐམས་ཅད་
མཁྱེན་པ་སངས་རྒྱས་དཔལ་བ་ལས་བརྒྱུད་པའི་མི་གཡོ་བ་དཀར་པོ་རྗེས་གནང་
1 སྒྲུབ་ཐབས། ལས་ཚོགས་ལ་སོགས་པའི་ཆོས་སྐོར་ཡོངས་སུ་རྫོགས་པ་དང་
། དེ་ལས་རྒྱུད་པ་དཔལ་ལྡན་ས་སྐྱ་པའི་ཆོས་སྐྱོང་གུར་གྱི་མགོན་པོའི་རྗེས་གནང་
རིགས་མི་འདྲ་བ་མང་པོ་དང་སྒྲུབ་ཐབས། ལས་ཚོགས། བསྟོད་པ། བསྐང་
བསོ་དང་བཅས་པ་མང་པོ་དང་། འཇམ་དབྱངས་ཀྱི་ཆོས་སྐོར་རིགས་མི་འདྲ་
བ་མང་པོ་གསན་ནས་མཁྱེན་པར་མཛད་ཅིང་། དམ་པ་དེའི་བཀའ་དྲིན་ལས་
དགུང་ལོ་བཅུ་བཞི་པ་ནས་བཟུང་སྟེ་འཇིགས་མཛད་ལྷ་དགུ་མ་ལ་ཐུགས་དམ་དུ་
མཛད་ནས་སྐུ་ཇི་སྲིད་འཚོའི་བར་དུ་འཆག་མེད་དུ་མཛད་དོ། གྲྭ་ཚང་དེའི་སློབ་
ཆུང་། གཙང་སྣར་ཐང་པ་ཤེས་རབ་སེང་གེ་ལས་ཀྱང་དབུ་མ་རིགས་པའི་ཚོགས་
མ་ལུས་པ་དང་ཚད་མ་སྡེ་བདུན་མདོ་དང་བཅས་པའི་དེ་ཁོ་ན་ཉིད་ཐུགས་སུ་ཆུད་
པར་མཛད་ལ། འདུལ་བ་འབུམ་སྡེའི་མངའ་བདག་སྐྱོར་མོ་ལུང་པ་བསམ་གཏན་
འཕེལ་ལས། མདོ་རྩ་བ་གཙོ་བོར་གྱུར་པའི་འདུལ་བའི་གཞུང་ལུགས་མ་ལུས་
པ་རྣམས་ཀྱི་ཚིག་དོན་དང་། ཀུན་ལས་བཏུས་དང་། མཛོད་ལ་སོགས་པ་མངོན་
པའི་གཞུང་ལུགས་རྒྱ་མཚོ་ལྟ་བུ་ལ་མཁས་པར་བསླབས་ཤིང་། མཁས་པ་
ཆེན་པོ་སུ་མ་ཏི་ཀིརྟི་ཞལ་ལས་ཀྱང་དབུ་མའི་གཞུང་ལུགས་མང་པོ་དང་། འདུལ་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
བའི་བཤད་པ་ལག་ལེན་དང་བཅས་པ་ལེགས་པར་གསན་ནོ། ཁྱད་པར་དུ་ཡང་
རྒྱལ་བ་མ་ཕམ་པའི་ཐུགས་ཀྱི་སྲས་དམ་པ་རོང་སྟོན་ཤེས་བྱ་ཀུན་རིག་གི་ཞལ་ལས་
སྡེ་སྣོད་ཕལ་ཆེ་བ་གསན་ནས་མཁས་པའི་དབང་པོར་གྱུར་ལ། བྱེ་བྲག་ཏུ་ཤེས་
རབ་ཀྱི་ཕ་རོལ་ཕྱིན་པ་རྒྱས་འབྲིང་བསྡུས་པ་གསུམ་གྱི་བཤད་པ་དང་། མངོན་
པར་རྟོགས་པའི་རྒྱན་འགྲེལ་པ་དང་བཅས་པའི་བཤད་པ་ལ་ནན་ཏན་དུ་མཛད།
རིགས་ཚོགས། བཞི་བརྒྱ་པ། སྤྱོད་འཇུག་སོགས་གཞུང་ཕྱི་མོའི་དབུ་མ་རྣམས་
འགྲེལ་པ་དང་བཅས་པ་དང་། འཇུག་པ་རྩ་འགྲེལ་སོགས་ཐལ་འགྱུར་གྱི་གཞུང་
མང་པོ་དང་། རྟོག་གེ་འབར་བ་རྩ་འགྲེལ་སོགས་རང་རྒྱུད་ཀྱི་གཞུང་མང་པོ་དང་
༣ སྒོམ་རིམ་ཐོག་མཐའ་བར་གསུམ་སོགས་ཉམས་ལེན་སྟོན་པའི་དབུ་མའི་གཞུང་
དཔག་ཏུ་མེད་པ་ལ་མཁས་པར་སྦྱངས། བྱམས་པའི་ཆོས་ལྔ། དེ་དང་འབྲེལ་
བའི་ཆོས་སྡེ་ཉི་ཤུ། དེར་མ་འདུས་པའི་མངོན་པ་གོང་འོག་གི་གཞུང་མང་པོ། འདུལ་
བ་ལུང་སྡེ་བཞིའི་སྙིང་པོར་གྱུར་པ་སོ་སོ་ཐར་བའི་མདོ་དང་མདོ་རྩ་རྒྱ་ཆེར་འགྲེལ་
དང་བཅས་པ་གསན་ཞིང་། མེ་ཏོག་ཕྲེང་རྒྱུད་ལ་ནན་ཏན་དུ་མཛད། ཚིག་
ལེ་འུར་བཅས་པ་སུམ་བརྒྱ་པ། འོད་ལྡན་སོགས་འདུལ་བའི་གཞུང་ལུགས་འགྲེལ་
བ་འགྲེལ་བཤད་དང་བཅས་པ་རྣམས་དང་། རྣམ་འགྲེལ་ངེས་སོགས་སྡེ་བདུན་
འགྲེལ་པ་འགྲེལ་བཤད་དང་བཅས་པ། ཚད་མ་རིགས་པའི་གཏེར་རང་གི་འགྲེལ་
པ་དང་བཅས་པ་སོགས་གསུང་རབ་ཕལ་ཆེ་བ་ལ་མི་འཕྲོགས་པའི་སྤོབས་པ་བརྙེས་
པར་མཛད། ཀྱི་རྡོ་རྗེའི་རྒྱུ་དུས་ཀྱི་དབང་བསྐུ་
སྐུར་བ་སྔོན་དུ་འགྲོ་བས་སྣང་བ་གསུམ་
གྱི་ཁྲིད་དང་ལམ་འབྲས་ཀྱི་ཆ་ལག་འགའ་ཞིག་ལུང་ཐབས་སུ་གསན། གསང་
འདུས་མི་བསྐྱོད་པའི་དབང་དང་། རྒྱུད་འགྲེལ་ཆེན་སྒྲོན་མ་གསལ་བ་དང་སྦྱར་
བའི་བཤད་པ་དང་། རིམ་ལྔའི་ཁྲིད་སོགས་རྫོགས་རིམ་གཞན་མང་པོ་དང་། ངན་
སོང་སྦྱོང་རྒྱུད་དང་ཀུན་རིག་གི་བཤད་པ། ཞི་བྱེད་བརྒྱུད་པ་ཕྱི་མའི་དབང་ལུང་
མན་ངག་དང་བཅས་པ། བཀའ་བསྲུངས་ཨ་གྷོ་རའི་རྗེས་གནང་། སྒྲུབ་ཐབས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ལས་རིམ་དང་བཅས་པ། ཕོ་གཅོད་བྲུལ་མཚོ་དྲུག་པའི་སྐོར་ཚང་མ་དང་། མོ་
གཅོད་ཀྱི་སྐོར་མང་པོ་ལ་སོགས་པ་ཕ་དམ་པ་ནས་བརྒྱུད་པའི་ཐུགས་དམ་གྱི་སྙིང་
པོ་རྣམས་ཀྱང་ཚང་བར་གསན། སྐྱེས་བུ་གསུམ་གྱི་ལམ་གྱི་རིམ་པ་དང་། ཤེས་
རབ་ཀྱི་ཕ་རོལ་ཏུ་ཕྱིན་པའི་ཁྲིད་དང་། ཐང་སག་པའི་ལུགས་ཀྱི་དབུ་མའི་ལྟ་
ཁྲིད་དབུ་མ་སྙིང་པོའི་ལྟ་ཁྲིད་སོགས་ཉམས་ལེན་གྱི་ཁྲིད་རིམ་ཀྱང་མང་དུ་གསན་
ནས་ཐུགས་ཉམས་སུ་བཞེས་པས་མཁས་པ་རྣམས་ཀྱི་གཙུག་གི་རྒྱན་དུ་གྱུར་པ་
ལས་ཀྱང་ཆེས་མཆོག་ཏུ་གྲུབ་པའི་སྐྱེས་བུ་ཆེན་པོར་གྱུར་ཏོ། ཐམས་ཅད་མཁྱེན་
བློ་གྲོས་བརྟན་པ་ཡུན་རིང་དུ་བསྟེན་ནས། སྒྲའི་བསྟན་བཅོས་ཀ་ལཱ་པ་དང་། ཙན་
པ། སྡེབས་སྦྱོར་རིན་ཆེན་འབྱུང་ལྡན། སྙན་ངག་མེ་ལོང་། དཔག་བསམ་
འཁྲི་ཤིང་། ཨ་མ་ར་ཀོ་ཥ། ཀླུ་ཀུན་ཏུ་དགའ་བའི་ཟློས་གར། སུམ་རྟགས་ལ་
སོགས་པ་ཐ་སྙད་ཀྱི་གཙུག་ལག་མ་ལུས་པ་ལ་མཁས་པར་བསླབས། ཀྱི་རྡོ་རྗེའི་
རྒྱུད་གསུམ་གྱི་བཤད་པ་དང་། བདེ་མཆོག་རྩ་རྒྱུད་སྡོམ་འབྱུང་དང་བཅས་པའི་
བཤད་པ། གསང་འདུས་རྩ་རྒྱུད་བཤད་རྒྱུད་བཞི་དང་བཅས་པ། གཤིན་རྗེ་
གཤེད་དམར་གྱི་རྒྱུད་ལ་སོགས་པ་རྒྱུད་སྡེ་མང་པོའི་བཤད་པ་ཡང་མཐའ་ཆོད་
པར་གསན། ཁྱད་པར་དུ་ལམ་འབྲས་བུ་དང་བཅས་པ་མན་ངག ལམ་སྐོར་
ཆ་ལག་དང་བཅས་པ་མྱོང་ཁྲིད་དུ་གསན་ནས་ལམ་གྱི་མངོན་པར་རྟོགས་པ་མཐའ་
དག་ཐུགས་རྒྱུད་ལ་འཁྲུངས་པར་མཛད། རྡོ་རྗེ་གུར་གྱི་མགོན་པོ་ལྕམ་དྲལ་ལྷ་
བརྒྱད། བཅུ་གཉིས་མ། བཅུ་བདུན་མ། ལས་མཁན་ལྕམ་སྲིང་ལྔ། གཅེར་
བུ་ཟངས་གྲི་ཅན། བེར་ནག་ཟངས་གྲི་ཅན་རྣམས་ཀྱི་རྗེས་གནང་སོ་སོར་ཡོད་
པ་རྣམས་དང་། གྲི་གུག་ལྷ་ལྔ། གུར་ལྷ་བརྒྱད། བཅུ་གཉིས་མ་རྣམས་ཀྱི་
དབང་དང་། དེ་རྣམས་ཀྱི་བསྒྲུབ་ཐབས་ལས་ཚོགས་རྒྱུད་རྒྱ་གཞུང་དང་བཅས་
པའི་ལུང་མན་ངག་ལག་ལེན་སོགས་ཆ་ཚང་དང་། ཞལ་བཞི་པའི་བསྙེན་བསྒྲུབ་
ལས་གསུམ་གྱི་རྗེས་གནང་དང་། གནད་ལ་དབབ་པ། ཞུལ་བརྙན་ཅན། དཀར་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
སེར་དམར་ནག་བཞི། ལྷ་མང་མ་ཧེ་གདོང་ཅན། ཁྱུང་ཞལ་ཅན་རྣམས་ཀྱི་
རྗེས་གནང་སོ་སོར་ཡོད་པ་དང་། དེ་རྣམས་ཀྱི་སྒྲུབ་ཐབས། ལས་རིམ་རྒྱ་གཞུང་
མན་ངག་དང་བཅས་པ་ཡོངས་སུ་རྫོགས་པ་དང་། གྲི་གུག་བཅུ་བདུན་མའིདབང་
རྗེས་གནང་དང་དུར་ཁྲོད་ནག་པོའི་རྒྱུད་ཀྱི་ཆོས་སྐོར་སོགས་ཀྱི་ལྗང་ལུགས་རྣམས་
དང་། མགོན་པོ་རྟག་ཞོན་གྱི་སྐོར་ལ་སོགས་པ་གསར་རྙིང་ཐུན་མོང་བའི་ཆོས་
སྐྱོང་མང་པོའང་གསན་པས་འཕྲིན་ལས་མཐའ་དག་ཐོགས་མེད་དུ་བསྒྲུབ་ལ། ཕུར་
པ་ལྷ་ཁྲའི་དབང་དྲག་པོ་བསྒྲོལ་དབང་དང་བཅས་པ། ལུང་ལག་ལེན། བཀའ་
བསྲུངས་(སྲུང་）དཀར་བདུད་ཀྱི་སྐོར་དང་བཅས་པ། རྗེ་བླ་མ་དམ་པ་ནས་
རྒྱུད་པའི་དུས་ཀྱི་འཁོར་ལོའི་ཆོས་སྐོར་རྣམས་དང་། ཡོ་ག་ཆེན་རྣམས་ཀྱི་དབང་
ལུང་མན་ངག་ཡོངས་སུ་རྫོགས་པ་དང་། གཞན་ཡང་དཔལ་ལྡན་ས་སྐྱ་པ་ལ་
གྲགས་པའི་དབང་ལུང་མན་ངག་ལས་རིམ་ལ་སོགས་པ་མཐའ་དག་དང་། མདོ་
མང་སོགས་ལུང་ཀྱང་དཔག་ཏུ་མེད་པ་གསན་ཞིང་། རྡོ་རྗེ་འཇིགས་བྱེད་ཀྱི་དབང་
བསྐུར་བ་ལྷ་མང་ཉུང་སོགས་ཀྱི་དབྱེ་བས་ཐ་དད་པ་དུ་མ་དང་། རྒྱུད་རྟོག་བདུན་
སོགས་ཀྱི་བཤད་པ་ལག་ལེན་དང་བཅས་པ་དང་། རྭ་རྩེ་སེམས་འཛིན་དང་།
མཚན་མ་གྱེན་འགྲེང་སོགས་ལ་ཉམས་ཁྲིད་དུ་མཛད་ཅིང་། རྭ་པོད་ཡོངས་རྫོགས་
ཀྱི་ལུང་ལག་ལེན་དང་བཅས་པ་གཤེད་དམར་གྱི་དབང་རྣམས་དང་། རྣམ་རྟོག་
འོད་གསལ་གྱི་བྱིན་བརླབས། ཤིན་དུ་སྤྲོས་མེད་ཀྱི་ཁྲིད་ཆ་ལག་དང་བཅས་པ།
སྦྲ་ནག་དང་གདོང་དྲུག་གི་ཆོས་སྐོར་རྣམས་དང་། ལས་ཀྱི་གཤིན་རྗེ་དམར་ནག་
གི་རྗེས་གནང་བསྒྲུབ་ཐབས་ལས་ཚོགས་དང་བཅས་པ་དང་དམག་ཟོར་རྒྱལ་མོའི་
སྐོར་སོགས་ཆོས་སྐྱོང་མི་འདྲ་བ་མང་པོ་དང་། རྒྱུད་པ་གཞན་ལ་གྲགས་པའི་
ཆོས་ཀྱི་རྣམ་གྲངས་སོགས་དམ་པ་འདི་ཉིད་ལ་ཇི་སྙེད་ཅིག་བཞུགས་སོ་འཚལ་
བུམ་པ་གང་བྱོའི་ཚུལ་དུ་གསན་ནས་མཁྱེན་པར་མཛད། རྡོ་རྗེ་འཆང་ཆེན་པོ་
ཀུན་དགའ་བཟང་པོའི་ཞབས་པད་ཉེ་བར་བསྟེན་ནས། བདེ་དགྱེས་འཇིགས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
གསང། དུས་འཁོར། འཁོར་ལོ་སྡོམ་ཆེན་ལ་སོགས་པ་དབང་བསྐུར་བ་མང་
པོ་དང་། རྒྱུད་གསུམ་ལ་སོགས་པ་རྒྱུད་སྡེའི་བཤད་པ་མང་པོ་དང་། ལམ་འབྲས་
ལ་སོགས་པ་མན་ངག་བསམ་གྱིས་མི་ཁྱབ་པ་དང་། ས་སྐྱ་བཀའ་འབུམ་ལ་སོགས་
པ་ལུང་གི་ཚོགས་དཔག་ཏུ་མེད་པ་དང་། དམར་པོ་སྐོར་གསུམ་དང་། གུར་
ཞལ་གྱི་སྐོར་ལ་སོགས་པ་ལས་རབ་འབྱམ་བསྒྲུབ་པའི་ཐབས་མང་པོ་དང་། རྗེ་
ཉིད་ཀྱི་བཀའ་འབུམ་ཡོངས་སུ་རྫོགས་པ་སྟེ། དཔལ་ལྡན་ས་སྐྱ་པའི་ཆོས་
ལུགས་བཞུགས་སོ་འཚལ་དང་། རས་ཆུང་སྙན་རྒྱུད་ཀྱི་སྐོར་དབང་ལུང་མན་
ངག་དང་བཅས་པ་ཡོངས་སུ་ཚང་བ་དང་། རྒྱུད་པ་གཞན་ལས་བྱུང་བའི་གདམས་
པའང་མང་དུ་གསན། རྡོག་བྱང་ཆུབ་དཔལ་བ་ལ་དཀྱིལ་འཁོར་བདུན་གྱི་དབང་
། མ་རྒྱུད་གསུམ་དང་། མཚན་བརྗོད་རྣམས་ཆ་ལག་དང་བཅས་པའི་བཤད་
པ། རྒྱུད་སྡེ་རྣམས་ཀྱི་རྫོགས་པའི་རིམ་པ་མང་དག་དང་། བཀའ་བསྲུངས་
དུད་སོལ་གྱི་ཆོས་སྐོར་ཚང་བ་ལ་སོགས་པ། རྔོག་པ་ལ་གྲགས་པའི་ཐུན་མོང་
མ་ཡིན་པའི་ཆོས་(བཀའ）（ཡིན་ནམ་སྙམ་མ་མི་གསལ།）དག་བུམ་པ་གང་བྱོའི་ཚུལ་དུ་
གསན་ཞིང་། ཤོག་དྲིལ་རྣམས་ལ་སོགས་པ་མར་པའི་ཟབ་ཆོས་གཞན་ཡང་མང་
དུ་གསན། ཞང་གི་བཀའ་འབུམ་དང་། བཀའ་རྒྱ་མ་ལ་སོགས་པ་ཚལ་པ་ལ་
གྲགས་པའི་ཆོས་སྐོར་མཐའ་དག་དང་། གསང་བ་སྙིང་པོ་ལ་སོགས་པ་རྙིང་
མའི་ཆོས་སྐོར་འགའ་ཞིག་དང་། རྒྱུད་པ་གཞན་ལས་བྱུང་བའི་བསྒྲུབ་ཐབས་
ལས་རིམ་མན་ངག་ལ་སོགས་པ་མང་དུ་གསན་ནས་ཐུགས་སུ་ཆུད་པར་མཛད།
འཇམ་དབྱངས་རིན་རྒྱལ་བ་ལས། དུས་ཀྱི་འཁོར་ལོའི་དབང་ལྷ་མང་ཉུང་དང་
དཀྱིལ་འཁོར་གྱི་ཁྱད་པར་ལས་རིགས་མི་འདྲ་བ་མང་པོ་དང་། དབང་མདོར་
བསྟན་རྩ་འགྲེལ། སྡུས་རྒྱུད་རྩ་འགྲེལ། ལྟ་འདོད་མདོར་བསྟན། དོན་དམ་
བསྙེན་པ་དང་བཅས་པའི་བཤད་པ་ལན་མང་དུ་གསན་ནས་ཚིག་དོན་མཐའ་དག་
ལ་མཁས་པར་མཛད་ཅིང་། རྡོ་རྗེ་སྙིང་འགྲེལ་དང་ཕྱག་རྡོར་བསྟོད་འགྲེལ་སོགས་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
བྱང་ཤམབྷ་ལ་པའི་ཆོས་སྐོར་མང་པོ་དང་། རྣལ་འབྱོར་ཡན་ལག་དྲུག་པ་ལ་
སོགས་པ་ཀུན་མཁྱེན་ཇོ་ནང་པ་ལས་བརྒྱུད་པའི་ཆོས་སྐོར་མཐའ་དག་གསན།
འཇམ་དབྱངས་ཆེན་པོ་དོན་གྲུབ་འོད་ཟེར་ཡུན་དུ་བསྟེན་ནས། དུས་ཀྱི་འཁོར་
ལོ་ཙ་མི་ལོ་ཙཱ་བ་ནས་བརྒྱུད་པའི་དབང་ལུང་མན་ངག་བཤད་པ་དང་བཅས་པ་
རྣམས་དང་། ཀརྨ་པ་ལ་གྲགས་པའི་དབང་དང་གདམ་ངག་མ་ལུས་པ་རྣམས་
དང་། ཞྭ་ནག་ཅན་རྒྱུད་པ་དྲུག་གི་བཀའ་འབུམ་ཡོངས་སུ་རྫོགས་པ་ལ་སོགས་
པ་དྭགས་པོ་བཀའ་བརྒྱུད་ཀྱི་ཆོས་སྐོར་ཕལ་ཆེ་བ་རྣམས་དང་། རྒྱུད་པ་གཞན་
ལས་བྱུང་བའི་ཆོས་ཀྱི་རིམ་པ་བསམ་གྱིས་མི་ཁྱབ་པ་ལ་སོགས་པ་གསན་ཡིག་ན་
བཞུགས་སོ་འཚལ་ཞུས་ནས་མཁྱེན་པར་མཛད། མཁྱེན་རབ་ཀྱི་དབང་ཕྱུག་
གྲགས་པ་འབྱུང་གནས་པའི་དྲུང་དུ། གདན་ས་ཐེལ་པ་ལས་བརྒྱུད་པ་དང་། ཞྭ་
ལུ་པ་ལས་བརྒྱུད་པ་གཙོ་བོར་གྱུར་པའི་དབང་རྗེས་གནང་ལུང་མན་ངག་དང་
བཅས་པ་དཔག་ཏུ་མེད་པ་གསན། གྲུབ་པའི་དབང་ཕྱུག་ཆེན་པོ་བཀའ་འགྱུར་
བ་ཤཱཀྱ་རྒྱལ་མཚན་པ་ལས། རྒྱལ་བའི་གསུང་རབ་བཀའ་འགྱུར་རོ་ཅོག་གི་ལུང་
དང་། བསྟན་འགྱུར་ཕལ་ཆེ་བའི་ལུང་རྡོ་རྗེ་འཕྲེང་བ་དང་། མི་ཏྲ་བརྒྱ་རྩ། བསྒྲུབ་
ཐབས་བརྒྱ་རྩ། རྒྱ་མཚོ་རྣམས་གཙོ་བོར་གྱུར་པའི་དབང་བསྐུར་བ་དང་། རྗེས་
སུ་གནང་བ་བགྲང་བ་ལས་འདས་པ་དང་། དྭགས་པོ་བཀའ་བརྒྱུད་ཀྱི་ཟབ་ཁྲིད།
དབང་རྗེས་གནང་བྱིན་བརླབས་ལུང་ལ་སོགས་པ་ཆོས་སྐོར་ཤིན་དུ་མང་བ་དང་
། ཤངས་པ་བཀའ་བརྒྱུད་ཀྱི་ཆོས་སྐོར་མན་ངག་ཕྲ་མོས་མཐའ་བརྟེན་པ་ཡོངས་
སུ་རྫོགས་པ་དང་། རྙིང་མའི་ཆོས་སྐོར་མང་པོ་དང་། བཀའ་གདམས་པའི་
ཆོས་སྐོར་བསམ་གྱིས་མི་ཁྱབ་པ་དང་། མཁའ་རེག་སྐོར་གསུམ་དང་། ཁྲོ་བུ་
བའི་གདམས་པ་ལ་སོགས་པ་གདམས་པ་ཕྲན་བུའང་རྒྱ་ཡོངས་སུ་མ་ཆད་པར་
གསན་ཏེ་མཁྱེན་པར་མཛད། ཆོས་ཀྱི་རྗེ་ངག་དབང་རྒྱལ་མཚན་པ་ལས་ཞི་བྱེད་
བརྒྱུད་པ་སྔ་ཕྱི་བར་གསུམ་གྱི་དབང་ལུང་མན་ངག་བཀའ་བསྲུངས་(སྲུང་）དང་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བཅས་པ་ཡོངས་སུ་རྫོགས་པར་གསན་ནས་མཁས་པར་མཛད་དོ། སྤྱན་སྔ་ཆོས་
ཀྱི་རྗེ་ཀུན་དགའ་རྒྱལ་མཚན་པ་ལས་ཀྱི་རྡོ་རྗེ་ལུགས་བཞིའི་དབང་སོགས་དཔལ་
ལྡན་ས་སྐྱ་པའི་ཟབ་ཆོས་ཤིན་དུ་མང་པོ་དང་། གཤེད་དམར། སྦྲ་ནག གདོང་
དྲུག་ལ་སོགས་གཤིན་རྗེ་གཤེད་ཀྱི་སྐོར་དང་། དམར་པོ་སྐོར་གསུམ་དང་། མཁའ་
སྤྱོད་མ་སྐོར་གསུམ་སོགས་མཆོག་བསྒྲུབ་པའི་གདམས་པ་ཁྱད་པར་ཅན་རྣམས་
དང་། གྲི་གུག་མ་ལྷ་ལྔ་དང་། བཅུ་བདུན་མ། གུར་ལྷ་བརྒྱད་དང་། བཅུ་
གཉིས་མའི་དབང་སོགས་མགོན་པོའི་གདམས་པའི་སྐོར་ཞིབ་ཚེགས་དང་བཅས་
པ། ཞལ་བཞི་པ་ལྷ་མང་དང་། ལས་བཞིའི་རྗེས་སུ་གནང་བ་སོགས་གདམས་
པ་ཡོངས་རྫོགས་དང་། གཞན་ཡང་ཐེག་ཆེན་ཆོས་ཀྱི་རྒྱལ་པོ་ལས་བརྒྱུད་པའི་
ཟབ་ཆོས་མ་ལུས་པ་གསན་ནས་མཁས་པར་མཛད། རྒོད་ཕྲུག་གྲགས་འབྱུང་
བ་ལས་གཅོད་ཡུལ་གྱི་གདམས་པ་མཐའ་དག་དང་། འབྲི་གདན་གྱི་ཟབ་ཆོས་
རྣམས་ལ་སོགས་པ་བཀའ་བརྒྱུད་རིན་པོ་ཆེའི་གདམས་ངག་ཇི་སྙེད་ཅིག་གསན།
མཁན་ཆེན་རིན་པོ་ཆེ་བྱང་བཟང་པའི་དྲུང་དུ། རྒྱུད་པ་སྣ་ཚོགས་ལས་འོངས་
པའི་དབང་བསྐུར་བ་དང་རྗེས་སུ་གནང་བ་གྲངས་ཀྱི་མི་ཆོད་པར་ཙམ་གསན་ཅིང་
། གཞན་ཡང་བླ་མ་དམ་པ་དཔག་ཏུ་མེད་པ་བསྟན་ནས། བོད་གངས་ཅན་གྱི་
ལྗོངས་ན་བཞུགས་པའི་དམ་པའི་ཆོས་ལ་མ་གསན་བྱ་བའམ། མི་མཁྱེན་པ་ཅུང་
ཟད་ཀྱང་མེད་དེ། དེ་ཉིད་ཀྱིས་ན་ཀུན་མཁྱེན་པའི་སྐྱེས་བུ་ཞེས་བྱ་བར་ཡོངས་
སུ་གྲགས་སོ། ཁྱོད་ཐུགས་ལྷ་ཡི་གཞལ་མེད་ཁང་ཆེན་དེར། །རྒྱལ་བའི་གསུང་
རབ་གསེར་གྱི་རི་མོའི་ཚོགས། །མཐའ་དག་གསལ་བ་བྲིས་པའི་ངོ་མཚར་གུང་།
།ས་གསུམ་སྐྱེ་དགུའི་ཡིད་ལ་ལྷག་པར་སྨན། །རྒྱལ་བའི་བཀའ་རྣམས་མཁའ་
ལྟར་རྒྱ་ཆེ་ཞིང་། །ལུང་གི་སྐར་ཚོགས་བགྲང་བར་མི་ནུས་ཀྱང་། །ཁྱོད་ཀྱི་
མཁྱེན་རབ་ཆོས་ཀྱི་དབྱིངས་ཆེན་དེར། །མ་ལུས་ཅིག་ཅར་ཤོང་འདི་སྐལ་བ་
བཟང་། །རྒྱ་ཆེན་ཐོས་པའི་ཕ་མཐའ་མི་མངོན་ཞིང་། །ཟབ་གནད་གདམས་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པའི་གཏིང་དཔག་རབ་ཏུ་དཀའ། །ཉམས་དང་རྟོགས་པའི་རྦ་རླབས་ཆེར་གཡོ་
བའི་། །དམ་ཆོས་ཆུ་ཡི་གཏེར་ཆེན་ཁྱོད་ལགས་སོ། །དེ་དག་ནི་རྒྱལ་བའི་གསུང་
རབ་གསན་པ་མཛད་པའི་ཚུལ་ཆེ་ལོང་ཙམ་བརྗོད་པའི་གཏམ་གྱི་རྦ་རླབས་གྱེན་
དུ་བསྐྱོད་པའི་རིམ་པའོ།། །།ད་ནི། བསམ་གཏན་གྱི་གནས་ལ་གཅིག་ཏུ་བརྩོན་
པས་བདེ་ཆེན་གྱི་ཡེ་ཤེས་བརྙེས་པའི་ཚུལ་མདོ་ཙམ་བརྗོད་པར་བྱ་སྟེ། སྐུ་གཞོན་
ནུའི་ཚེའང་། སྒོམ་ཁྲིད་སྟོན་པའི་བླ་མ་ཡིན་ནོ་ཅོག་ལ་ཤིན་ཏུ་གུས་ཤིང་བླ་མ་
ཡོན་ཏན་དཔལ་བ་ལ་རྫོགས་ཆེན་གྱི་ཁྲིད་མང་དུ་གསན་ནས་སྒོམ་པའི་ཚུལ་དང་།
བླ་མ་གཅོད་ཆེན་པོ་ལ། གཅོད་ཡུལ་གྱི་ཁྲིད་གསན་ནས་བསྒོམ་པའི་ཚུལ་མཛད་
པ་སོགས། བྱིས་པའི་ཚེ་ནའང་རྣལ་འབྱོར་གྱི་དབང་ཕྱུག་རྣམས་དང་ཆ་འདྲ་
བར། སྒོམ་གྱི་རིམ་པ་ལ་ཤིན་དུ་དགྱེས། གསན་པ་གནང་བའི་སྐབས་སུའང་
བཤར་སྦྱང་དང་རིག་ལུང་གྲོལ་ནས། ཡང་ན་བསྐྱེད་པའི་རིམ་པ་དང་ལྡན་པས་
སྔགས་བཟླ་བར་མཛད་ཡང་ན་རྫོགས་པའི་རིམ་པ་སྤྲོས་པ་དང་བཅས་པས་རླུང་
གི་སྦྱོར་བའམ་སྤྲོས་པ་མེད་པའི་ཏིང་ངེ་འཛིན་ལ་རྩེ་གཅིག་ཏུ་གནས་པས། ནུབ་
མོ་རྣལ་མཛད་པ་གཞན་གྱིས་མི་ཚོར་བར་གྲགས་སོ། ཁྱད་པར་དུའང་རྒྱལ་བའི་
གསུང་རབ་མང་དུ་ཐོས་པ་རྣམས་ཀྱི་དོན་གྱི་སྙིང་པོ་ནི་སྒྲུབ་པ་དྲི་མ་མེད་པས་ཉམས་
སུ་ལེན་པ་ཁོ་ནའོ་སྙམ་དུ་དགོངས་ནས་དགུང་ལོ་ཉེར་གཉིས་བཞེས་པའི་ཚེ། ས་
མོ་ཕག་གི་ལོ་ལ། བཀའ་བཞི་འཛིན་པ་དགེ་འདུན་གྲུབ་པ་གསང་ཕུའི་འཆད་
ཉན་སློབ་ཆུང་ལ་བསྐོས་ནས་རྗེ་ཉིད་ཙཱ་རི་ཏྲའི་གནས་ཆེན་པོར་བསྒྲུབ་པ་ལ་བཞུགས་
པར་བཞེད་དེ། དྭགས་པོར་ཕེབས་པ་ན་ཐོག་མར་ཤར་ཕུའི་འཇམ་དབྱངས་ཕུག་
པར་དབོན་པོ་བཟང་རིན་པས་སྲིད་ཞུ་འབུལ་བའི་ཉེར་གནས་མཛད་ནས་དཔོན་
སློབ་གཉིས་ཁོ་ན་ལ་ཉེར་གནས་ཀྱང་
ང་ཡོལ་བས་བར་བཅད་དེ་སྐུ་མཚམས་ལ་
བཞུགས་པ་ན། སྒྲུབ་པའི་རྫས་ལ་སོགས་པ་ཉེ་བར་མཁོ་བ་རྣམས་ཀྱང་འབད་
མེད་དུ་བྱུང་ཞིང་། གནས་དེར་ཕེབས་མ་ཐག་པ་ནས་ཐུགས་རིག་དྭངས་ཤིང་
6.



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཐུགས་སྤྲོ་བས་ཐུགས་དམ་ལ་ངང་གིས་འཇུག་པར་གྱུར་། ཞག་བཅུ་སྐོར་ཙམ་
སོང་རྗེས་ནས་ནམ་མཁའ་དྭངས་ཤིང་མེ་ཏོག་དང་འཇའ་འོད་ཀྱིས་གང་བ་དང་།
སྐབས་སུ་དྲི་བཟང་པོ་བྲོ་བའང་བྱུང་ཞིང་། རྣ་ལམ་ངོ་མཚར་ཅན་མང་པོ་ཤར་
བ་དང་། ཏིང་ངེ་འཛིན་གྱི་སྒོ་མི་འདྲ་བ་མང་པོའང་འཁྲུངས། བཟླས་པའང་
སྔར་ལས་འགྲོ་ཆེ་ཞིང་། གཉིད་དང་རྨུགས་པ་སངས་པས་སྐུ་གསུང་ཐུགས་ཤིན་
སྦྱངས་ཀྱི་བདེ་བ་ཐོབ་པ་བྱུང་། ཞག་ཉི་ཤུ་རྩ་ལྔ་ལོན་པའི་ཚེ། དབོན་པོ་བཟང་
རིན་པའི་རྨི་ལམ་ལ། ནམ་མཁའ་འཇའ་དང་འོད་ཀྱིས་གང་བའི་དབུས་ནས་
ཤེལ་རྡོའི་རལ་གྲི་འོད་འཕྲོ་བ་ཞིག་བབས་བྱུང་བ་གང་དུ་བབས་ལེགས་པར་བལྟས་
དུས་གཟིམས་ཕུག་གི་རྩེར་བབས་བྱུང་བ་བྲག་དང་ཐོག་ལ་ཐལ་བྱུང་དུ་ཕུག་ནས་
རྗེའི་སྐུ་ལ་ཐིམ་སོང་བར་རྨིས་ཤིང་། མངོན་སུམ་དུ་ཡང་རིལ་བུ་ལས་འོད་འཕྲོ་
བ་སོགས་ངོ་མཚར་བའི་བལྟས་མང་པོ་མཐོང་། དྲུང་ཉིད་ཐུགས་དམ་ལས་མ་
གཡོས་པར་ནང་ན་བཞུགས་ཀྱང་། རྩིག་པ་སོགས་ཀྱི་སྣང་བ་ནུབ་ནས། ཉི་
མའི་དཀྱིལ་འཁོར་ཤར་བ་གཟིགས་པ་སྙམ་པའི་ངང་ལ། འཇའ་འོད་ཀྱི་གུར་
ཁྱིམ་རབ་ཏུ་མཛེས་པའི་དབུས་སུ་རྗེ་བཙུན་འཇམ་པའི་དབྱངས་སྨྲ་བའི་སེངྒེས་
ཞལ་དངོས་སུ་བསྟན་ནས་སྲིད་པའི་མཐའི་བར་དུ་དགེ་བའི་བཤེས་གཉེན་མཛད་
པར་ཞལ་གྱིས་མཆེས་ཤིང་གསུང་རབ་མ་ལུས་པ་ལ་དབང་འབྱོར་བར་བྱིན་གྱིས་
བརླབས་སོ། །དམར་གསལ་འོད་ཀྱི་དྲ་བས་གཡོགས་པའི་སྐུ། །པདྨ་རཱ་གའི་
ལྷུན་པོ་བརྗོད་པ་ལ། །མཚན་དཔེའི་འཇའ་རིས་གཡོ་བས་མཛེས་པ་ནི། །མཁའ་
ལ་མེ་ལོང་གཟུགས་བཞིན་གསལ་བར་གཟིགས། །ཞེན་མེད་དག་པའི་སྣང་བ་
དེ་ཤར་ཚེ། །སྤྲོས་བྲལ་རང་རིག་རྗེན་པར་ཉམས་སུ་མྱོང་། །དེ་བས་རང་ཉིད་
འཇམ་དབྱངས་བླ་མའི་སྐུར། །སྒྲིབ་གཉིས་དག་པའི་མཁའ་ལ་སྣང་བ་སྙམ། །རྣམ་
མེད་རྣམ་པར་སྣང་བ་དག་པའི་སྐུ། བརྗོད་མེད་བརྗོད་པའི་གསུང་ནི་ཚངས་པའི་
དབྱངས། །མཐའ་མེད་མཐའ་ལས་འདས་པ་ཐུགས་རྗེའི་འཇིང་། །སྔོན་མེད་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
སྔོན་བསགས་དབང་གིས་མཇལ་བ་ན། །ཁྱོད་ཀྱི་དགེ་བའི་བཤེས་གཉེན་ང་ཡིན་
ཞེས། །ཉིད་ཀྱི་ཉིད་ལ་རྗེས་སུ་འདོམས་མཛད་པ། །སྐྱེ་མེད་བྲག་་(འབྲུག་
)གི་རྔ་གསང་སྒྲོག་པ་ལྟའི། །གདངས་སྙན་གསུང་གི་གསང་བས་མགུ་བར་
མཛད། །དེ་ནས་འབྲུག་མདར་ཕེབས་ཏེ་ཉིན་མོ་ཐ་མལ་པ་ལྟར་གནས་པས་ཡུམ་
གྱི་ཐུགས་ལ་གང་བབས་ཀྱི་སྤྱོད་པ་ལྷུར་མཛད་མཚན་མོའི་ཆ་ལ་ཤུག་མོ་ཆེ་ལ་
སོགས་པའི་དུར་ཁྲོད་རྣམས་སུ་གསང་སྤྱོད་ལ་ཐོགས་ནས་ཐུགས་དམ་གྱི་བོགས་
བཏོན་པས། །ས་ལམ་མང་པོ་ཅིག་ཅར་དུ་ཆོད་པར་མཛད་ལ། །སླར་ཙཱ་རི་
ཏྲར་ཐེགས་པར་བཞེད་ཀྱང་ཡུམ་ཧ་ཅང་ཐུགས་བརྩེ་ཆེས་པའི་གསུང་ནན་མ་
བཟློག་པར། །རྩྭ་རིའི་གནས་ཀྱི་ནང་དང་འདྲ་བར་དགོངས་ནས། །འབྲུག་
ནང་གི་སྒོ་གོང་བྱ་བར་ལོ་ཅིག་གི་རིང་ལ་སྐུ་མཚམས་ལ་རྩེ་ཅིག་ཏུ་བཞུགས་པས།
།གནས་ལུགས་ཀྱི་རྟོགས་པར་མངོན་དུ་གྱུར་ནས་། །གནས་འདིར་རྡོ་རྗེའི་མགུར་
མའང་མང་དུ་གསུངས་སོ། །དུས་ནམ་ཞིག་གི་ཚེ། །ཞོངས་ཁ་སྐྱིད་མོ་སྒོང་
བྱ་བའི་རི་སུལ་དབེན་པར། །ལྷ་མོ་ཤྲ་མ་ཎའི་སྒོ་ནས་རྨི་ལམ་བརྟག་པར་མཛད་
པས། །རང་ཉིད་ཀྱི་མ་འོངས་གནས་མཁྱེན་ཏེ། །ཡུལ་ཚེ་མ་འབྲོག་ཞིག་ན།
།འབྲོག་མོ་ཤ་རྩ་དམར་སིང་ངེ་བ་ཅིག་གི་བུར་སྐྱེས་ནས། །མ་དེའི་གམ་དུ་ཞིག་
མའི་ནང་དུ་བདག་ཉལ་བའི་སྟེང་ནས་གོས་སེར་པོ་ཞིག་བཀབ་འདུག་པར་རྨིས་
པས། །ཚེ་རྟིང་མ་ཡང་མིའི་ལུས་བླངས་ནས་བསྟན་པ་ལ་ཕན་པ་ཅིག་བྱེད་པ་
ཡིན། ཞེས་གསུངས་པར་གྲགས་སོ། །གནས་དེ་རྣམས་སུ་ཡུམ་གྱིས་ཡང་ཡང་
མཇལ་བར་ཕེབས་པས། ཅུང་ཟད་ཐུགས་དམ་གྱི་སད་དུ་གྱུར་བ་ན། ད་ནི་ངོ་
ཤེས་པའི་མིས་བགྲོད་པར་དཀའ་བའི་གནས་དམ་པ་ཞིག་བཙལ་ལོ་དགོངས་ནས་
ཙཱ་རིའི་གནས་ཀྱི་སྙིང་པོ་ཕོ་བྲང་གཡུ་མཚོའི་ཁར་ཐེགས་ཏེ་ལོ་གསུམ་གྱི་བར་དུ་
གསུང་བཅད་ལ་བཞུགས་ནས་སྒྲུབ་པ་རྩེ་ཅིག་ཏུ་མཛད་དོ། དེའི་དུས་ན་རྩྭ་རིའི་
གནས་སྒོའི་བསང་གི་དུས་ལྟར་བྱང་བར་མ་གྱུར་པས། གནས་སྐོར་བའང་ཉུང་
©



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ངུ་ཙམ་གྱི་བགྲོད་བ་ལས། ཟས་སྐོམ་སོགས་ཉེར་སྤྱོད་མང་པོའི་འདུ་ལོང་ལྟ་ག་
ལ་ཞིག་སྟེ། མི་ཟས་ལ་སྲེད་པའི་ཐུགས་སྤངས་ནས་ཕལ་ཆེར་དཀའ་ཐུབ་འབའ་
ཞིག་མཛད་ཅིང་སྐབས་ལ་ལར་རིལ་བུ་སོགས་བཅུད་ལེན་གྱིས་ཀྱང་འཚོ་བར་
མཛད་པ་སྐུ་གསེར་གྱིས་འདུ་བ་མ་སྙོམས་པ་ན། གནས་སྐོར་བས་དོར་བའི་གཏོར་
ཐན་དང་ཚོགས་ལྷག་སོགས་ཀྱིས་སྐུ་ཁམས་གསོས་ཤིང་དབེན་པ་བསྟེན་པ་འགའ་
ཞིག་གིས་མཐོང་ནས། ཡུམ་ལ་གསོལ་བ་ལས་ཡུམ་གྱིས་ཁོལ་པོ་དག་བསྔགས་
（མངགས་)ནས་བཞུགས་གནས་སུ་སྤང་ལེབ་ཀྱི་སྤྱིལ་པོ་བྱས་པ་ནི་དིང་སང་
ཀྱང་ཕོ་བྲང་ཆེན་མོའི་ཁའི་སྤང་མོ་འདི་ཀ་ཡིན་པར་གྲགས་ལ། གཡུ་མཚོ་བསྐོར་
བར་འདོད་མི་མཐའ་དག་ལ་ཡུམ་གྱིས་ཇི་ཙམ་ཐེག་པའི་རྩམ་པ་སོགས་བསྐུར་
ནས་ཕྱེད་དེ་གཡུ་མཚོའི་ཁར་སྤང་སྤྱིལ་ཕུག་པའི་སྒོམ་ཆེན་དེ་ལ་འཕྲོད་པར་གྱིས་
ཤིག་པའི་ཟས་སྐོམ་ཙམ་ལ་བརྟེན་ནས་བཞུགས་པས། དབྱར་ཟླ་བ་ཕྱེད་གསུམ་
ཙམ་གནས་སྒོ་བྱེ་བའི་སྐབས་སུ་མིའི་ཟས་ཉུང་ངུ་ཙམ་གྱིས་འཚོ་བར་མཛད་ཀྱང་
། གནས་སྒོ་འགགས་པའི་དབང་གིས་མིའི་རྒྱུ་བ་མེད་པར་དུས་ཕལ་ཆེ་བ་ནི་དཀའ་
ཐུབ་འབའ་ཞིག་མཛད་དོ། །དེར་ཡང་ཡུམ་གྱིས་བསྐུར་བའི་ཉེར་སྤྱད་འབུལ་
མི་སོགས། འདུ་འཛི་ཅུང་ཟད་ཙམ་བྱུང་བས། དེ་བས་ཀྱང་དབེན་པའི་སེང་
གེ་ཕུག་ཏུ་དཀའ་ཐུབ་འབའ་ཞིག་ལ་བརྟེན་ནས་བཞུགས་པའི་ཚེ། ཕུག་པའི་ཉེ་
ལོགས་རྣམས་སུ་སྔོའི་རིགས་ཁ་དོག་དམར་སེར་དུ་སྣང་བ་འདབ་མའི་དབྱིབས་
རྒྱ་ཇ་བཟང་པོ་དང་འདྲ་རུང་བ་གཟུགས་དང་ལང་ཚོ་ཡིད་དུ་འོང་། །ཞིང་དང་
བ་འདྲེན་པ་མང་པོ་སྐྱེས་འདུག་པ་ལས། ལོ་མ་གཅིག་ཞལ་དུ་བཅུག་ནས་མྱངས་
པས། ཇ་བཟང་པོའི་བྲོ་བ་འདྲ་བ་ལ་རྗོད་མི་ཤེས་པའི་བྲོ་བ་གཞན་ཡང་ཡོད་པ།
ཟོས་པ་ཙམ་གྱིས་ཐུགས་རིག་དྭངས་ཤིང་བདེ་བའི་ཉམས་སྐྱེ་བ། གཞན་འདོད་
ཡོན་ཐམས་ཅད་ལ་ཆགས་པ་དང་བྲལ་བར་བྱེད་པའི་ཡ་མཚན་ཅན་དུ་འདུག་
ནས། དེ་ལ་སྒྲུབ་རྒྱགས་མཛད་པས། ཟས་སྐོམ་གཉིས་ཀའི་གོ་ཆོད་དེ། སྐུ་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ལེགས་པར་བཞོས་(བརྟས་） ཤིང་གཟི་མདངས་དང་སྟོབས་ཀྱང་འཕེལ་བར་
གྱུར་ལ། ཐུགས་དམ་གྱི་རིམ་པ་ནི་འབད་རྩོལ་མི་དགོས་པར་ཤིན་ཏུ་འཕེལ་བར་
བྱུང་བས། ཐུགས་དགོངས་ལ་ཟས་ཡ་མཚན་ཅན་འདི་ཕྱིར་ཡུལ་ལ་ཐེགས་དུས་
ཅུང་ཟད་བསྣམས་ནས། སླར་ལེན་པར་བཏང་ལ་མིའི་ཡུལ་རྣམས་སུ་ངོ་མཚར་
བའི་ཞིམ་ཟས་མཛད་དོ་དགོངས་པ་ཤར་བ་ལ། ཇི་སྲིད་གནས་དེར་བཞུགསཀྱི་
རིང་ལ་ནི་རི་ཀླུང་མཐའ་དག་གང་འདུག་ཀྱང་། ཕྱིར་ཐེགས་ཀར་བསྣམས་རྒྱུ་
བཙལ་བས་ལོ་མ་གཅིག་ཀྱང་མ་རྙེད་པ། ཕལ་ཆེར་མཁའ་འགྲོས་བསྒྲུབ་རྒྱགས་
ལ་སྤྲུལ་ནས་སྤྲུལ་པ་བསྡུས་པ་ཡིན་ནམ་སྙམ་གསུང་བར་གྲགས་ཏེ། དེ་ཁོ་ནར་
གོར་མ་ཆག་གོ། དེ་ལྟར་དཔའ་བོ་མཁའ་འགྲོས་སྤྲུལ་པའི་སྒྲུབ་རྒྱགས་ལ་བརྟེན་
ཏེ། མི་ཟས་ལ་སྲེད་པ་སྐྱུངས་ནས་སྒྲུབ་པ་ལ་རྩེ་གཅིག་ཏུ་གཞོལ་བར་མཛད་
པས། ཟབ་མོའི་ཐུགས་དམ་རིན་པོ་ཆེ་གོང་དུ་འཕེལ་བ་ལས་ཟབ་ཅིང་ཞི་བ་སྤྲོས་
བ་དང་བྲལ་བའི་འོད་གསལ་ཆེན་པོ་འདུས་མ་བྱས་ཤིང་ལྷུན་གྱིས་གྲུབ་པའི་བདུད་
རྩི་མངོན་སུམ་དུ་བསྙེས་ཏེ། གནས་འདི་ཉིད་དུ་གནས་ལུགས་དོན་གྱི་རྟོགས་
པ་མངོན་དུ་གྱུར་པའི་རྡོ་རྗེའི་གསུང་མགུར་ཀྱང་མང་དུ་གསུངས་སོ། དེ་ལྟར་
ཟབ་མོའི་ཏིང་འཛིན་གྱི་སྒོ་འབུམ་ཕྲག་མང་པོ་ཐུགས་ཉམས་སུ་བསྟར་བས། ཕྱི་
རུ་འགྲོ་བ་མ་ལུས་པ་དབང་དུ་འདུས། ནང་དུ་རྩ་རླུང་ཐིག་ལེའི་དེ་ཁོ་ན་ཉིད་ལ་
དབང་འབྱོར། གསང་བར་མི་མ་ཡིན་མཐའ་དག་བྲན་དུ་བསྐོལ་ནུས་པ་ལ་སོགས་
མཆོག་དང་ཐུན་མོང་གི་དངོས་གྲུབ་མ་ལུས་པ་བདེ་བླག་ཏུ་འགྲུབ་པར་མཛད་དོ།
དེ་ནས་ཡུམ་གྱིས་སྤྱན་འདྲེན་པ་ཇི་ཙམ་བསྔགས་(མངགས་）ཀྱང་གདན་མ་
འདྲོངས་པས། ཡུམ་ཉིད་ཀྱིས་སྐྱེས་པའི་ཆས་སུ་རྫུས་ཏེ། ལམ་གྱི་དཀའ་བ་
དཔག་ཏུ་མེད་པ་དང་དུ་བླངས་ནས་སྤྱན་སྔར་གཏོལ་བས། ཡུམ་གྱི་བཀའ་མ་
ཆོགས་པར། གནས་ཀྱི་ཕྱི་རོལ་དུ་ཕྱོགས་ཕེབས་ཏེ། གྲུམ་ལུང་སྟོད་སྨད་གྱི་
དབེན་པ་རྣམས་སུ་ཐུགས་དམ་ལ་བརྩོན་པར་བཞུགས་པའི་ཚེ། སློབ་དཔོན་དགེ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
འདུན་གྲུབ་བཀྲ་ཤིས་ལྷུན་པོའི་ཆོས་སྡེ་འདེབས་པར་བཞེད་པས་གཙང་ཕྱོགས་
སུ་བྱོན་ནས། གསང་ཕུའི་གྲྭ་ཚང་འཐོར་ལ་ཐུག་པའི་ཉམས་དམའ་བར་གྱུར་
པ་ཐུགས་ཀྱིས་མ་བཟོད་པས། གསང་ཕུར་ཕེབས་པ་ན། ནང་གི་དེ་ཁོ་ན་ཉིད་
དངོས་སུ་གཟིགས་པའི་བྱིན་གྱིས། སྐྱེ་དགུ་རྣམས་འདུན་པར་འགྱུར་བ་ནི་ཆོས་
ཉིད་པས། མ་ལུས་ཤིང་ལུས་པ་མེད་པ་ཐམས་ཅད་ཀྱིས་ཆེད་དུ་བསྔགས་ཤིང་
། རྗེ་བཙུན་འཇམ་པའི་དབྱངས་ཀྱིས་བླ་མ་མཛད་པས། ཤེས་བྱའི་གནས་མི་
མཁྱེན་པ་གཅིག་ཀྱང་མི་མངའོ་ཞེས། ཀུན་མཁྱེན་བཀྲ་ཤིས་རྣམ་རྒྱལ་གྱི་མཚན་
དུ་འབོད་པར་བྱེད་ལ། འགའ་ཞིག་གིས་འཇམ་དབྱངས་བཀྲ་ཤིས་རྣམ་རྒྱལ་
ཞེས་པ་ཡང་འདོན་ཏོ། དེ་ཕྱིན་ཆད་དུ་ནི་མཉམ་རྗེས་བགྲོད་པ་གཅིག་པའི་ལམ་
བརྙེས་པ་ལྟར། ནང་དུ་ཡང་དག་འཇོག་ལས་ནམ་ཡང་གཡོས་པ་མི་མངའ་ན་
ཡང་། ཕྱི་ལྟར་དུ་ནི་རྗེས་ཐོབ་ཀྱིས་སྤྱོད་པ་གཞན་དོན་འབའ་ཞིག་མཛད་པའི་
རྣམ་པར་སྣང་ངོ་ཞེས་གྲག་གོ བསམ་གཏན་ཆུ་ཀླུང་།མང་པོ་འཁྱིལ་བའི་མཚོར།
།གཡོ་མེད་བདེ་བ་ཆེན་པོའི་རི་དབང་པོ། །ཐབས་ཤེས་ལྷག་མ་ཅན་གྱིས་རབ་
བསྐྱོད་པས། །སྙིང་མུན་སེལ་བའི་ཟླ་བ་དེང་འདིར་བྱུང་། །ཞི་གནས་འོད་ཚོགས་
རྒྱས་པའི་དཀྱིལ་འཁོར་ནི། །ལྷག་མཐོང་ཆ་ཤས་ཡོངས་སུ་རྫོགས་པ་ལས། །ཏིང་
འཛིན་བསིལ་འོད་བྱེ་བ་ཕྲག་བརྒྱ་ཡིས། །ཉོན་མོངས་ཚ་གདུང་མ་ལུས་ཞི་བར་
མཛད། །ནང་གི་མུན་པས་ལྡོངས་པའི་སྐྱེ་དགུ་དག །གསལ་བྱེད་འོད་དཀར་
བདག་པོ་ཤར་ཡོད་ཀྱིས། །ཀུན་ཁྱབ་ཐུགས་རྗེའི་སྣང་གསལ་འདི་ལོང་ཞིག
།རྨོངས་པའི་གོས་ནག་འཕྲོག་པར་གདོན་མི་ཟ། །དེ་དག་ནི་སྒྲུབ་པ་བསམ་གཏན་
གྱི་གནས་ལ་བརྩོན་པ་ལྷུར་མཛད་པའི་ཚུལ་ཆེ་ལོང་ཙམ་བརྗོད་པའི་གཏམ་གྱི་རྩ་
རླབས་གྱེན་དུ་བསྐྱོད་པའི་རིམ་པའོ།། དེ་ལྟར་བསམ་གཏན་གྱི་གནས་ལ་རྩེ་གཅིག་
ཏུ་བརྩོན་པས་བསྐྱེད་རྫོགས་ཟབ་མོའི་ཏིང་ངེ་འཛིན་ལས་ནམ་ཡང་མ་གཡོས་པར་
སྒྲུབ་པ་དྲི་མ་མེད་པའི་རྒྱལ་མཚན་འཛིན་པར་མཛད་པས། ས་དང་ལམ་གྱི་མངོན་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པར་རྟོགས་པ་མཐའ་དག་ཐུགས་རྒྱུད་ལ་ཡོངས་སུ་རྫོགས་པར་འཁྲུངས་པའི་ཚུལ་
ནི། ངོས་ཅག་སོ་སོ་སྐྱེ་བོའི་སྤྱོད་ཡུལ་ལས་འདས་པས། ཕྱི་རོལ་གྱི་རྟགས་དང་
མཚན་མ་ལས་ཤེས་པར་བྱ་དགོས་ཏེ། ཇི་སྐད་དུ། དུ་བ་ལས་ནི་མེར་ཤེས་དང་
། །ཆུ་སྐྱར་ལས་ནི་ཆུ་ཤེས་ལྟར། །བྱང་ཆུབ་སེམས་དཔའ་བློ་ལྡན་གྱི། །རིགས་
ནི་ཚད་མ་དག་ལས་ཤེས། །ཤེས་གསུངས་པ་ལྟར་རོ། །དེ་ལ་ཐོག་མར་དག་
པའི་སྣང་བ་དང་འོད་གསལ་མངོན་དུ་གྱུར་པའི་ཚུལ་ཅུང་ཟད་ཙམ་བརྗོད་པར་
བྱ་སྟེ། སྐུ་གཞོན་ནུའི་དུས་སུ་དག་སྣང་ལ་ཡི་དམ་གྱི་ལྷ་མང་དུ་གཟིགས་པའི་
ལོ་རྒྱུས་ཀྱང་ཡོད་ལ། ཤར་ཕུར་འཇམ་པའི་དབྱངས་སྨྲ་བའི་སེང་གེ་ཞལ་དངོས་
སུ་གཟིགས་ནས་དགེ་བའི་བཤེས་གཉེན་མཛད་པར་ཞལ་གྱིས་མཆེས་པས། གནས་
དེ་ལ་དིང་སང་ཀྱང་འཇམ་དབྱངས་ཕུག་པར་གྲགས་ཤིང་ཞལ་གཟིགས་ཐང་སྐུ་
དང་བསྟོད་པའང་མང་དུ་མཛད་དོ། ཙཱ་རི་གཡུ་མཚོར་འཇིགས་མཛད་ལྷ་དགུ་
མའི་དཀྱིལ་འཁོར་གྱི་འཁོར་ལོ་ལ་ལྷ་ཚོགས་གཞན་མང་པོས་བསྐོར་བ་ཡུན་རིང་
དུ་གཟིགས་ཤིང་། དེ་ཕྱིན་དུ་ཡང་ཡང་གཟིགས་པས་དེ་ཉིད་བསྒྲུབ་པའི་ཐབས་
ཀྱང་མཛད། སེང་གེ་ཕུག་དང་ཡུལ་སྨད། ཆོས་ཡིས་བྲག་མགོ། སྒོ་གོང་།
སྐྱིད་མོ་སྒང་སོགས་སུའང་གཟིགས་སྣང་ཡ་མཚན་ཅན་མང་དུ་བྱུང་། འབྲུག་
མདའ་ཤུག་མོ་ཆེར་གསང་སྤྱོད་ལ་བཞུགས་པའི་ནུབ་མོ་ཅིག་ཤུག་པའི་དཀྱིལ་ནས་
བཤུགས་གླུ་མང་པོ་གྲག་བཞིན་པ་དང་བཅས་པས་ཀེང་རུས་ཁ་ནས་མེ་འབར་བ་
མང་པོས་གར་བྱེད་ཅིང་འཁྲབ་པའི་མོད་ལ། འགའ་ཞིག་དྲུང་ཉིད་དུ་བསྙེན་
ནས་ཅུང་ཟད་མཐོ་མཚམ་པའི་རྣམ་པ་སྟོན་པ་ན་ཏིང་ངེ་འཛིན་གྱིས་གཟིར་བས།
དེ་རྣམས་ལ་ཅིག་ལ་ཅིག་ཐིམ་ནས། མཐར་ཀེང་རུས་གཉིས་སུ་གྱུར་པ་དེ་ཉིད།
དུར་ཁྲོད་བདག་པོ་ཡབ་ཡུམ་གྱི་སྐུ་འོད་ཕུང་གི་དབུས་ན་བཞུགས་པ། ཤུག་སྡོང་
དེ་བས་ཀྱང་ཆེ་བའི་སྐུའི་རྣམ་པར་བསྟན་ནས་ནམ་མཁའ་ལ་ཡལ་བར་གཟིགས་
པ་དང་། གསང་ཕུར་བྱམས་པ་འཇམ་དབྱངས་མི་གཡོ་བ་སྒྲོལ་མ་སོགས་ཞལ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
གཟིགས་ཤིང་དེ་ཉིད་དང་ཕྱོགས་གཞན་དག་ཏུ་དབྱངས་ཅན་མ་རིགས་མི་འདྲ་
བ་མང་དུ་གཟིགས་པའི་ཞལ་གཟིགས་བསྟོད་པ་ཡང་ཡོད། ལྷ་མོ་ལྷ་ཁང་དུ་རྣལ་
འབྱོར་དབང་ཕྱུག་བསྒོམ་བཟླས་མཛད་པའི་དུས་ཤིག་ཏུ། རྩིག་པ་དང་ཐོག་ལ་
སོགས་པའི་སྣང་བ་ནུབ་སྟེ། ནམ་མཁའ་སྤྲིན་དང་བྲལ་བའི་དབྱིངས་སུ་པད་
ཟླ་ལ་སེམས་དཔའི་སྐྱིལ་དཀྲུང་གིས་བཞུགས་པའི་རྣལ་འབྱོར་དབང་ཕྱུག་སྐུ་མདོག་
སྨུག་པོ། ཕྱག་གཉིས་ཐུགས་ཀར་ཆོས་འཆད་མཛད་ཅིང་རུས་པའི་རྒྱན་དང་
མེ་ཏོག་གི་ཕྲེང་བ་སོགས་ཀྱིས་མཛེས་པ་རིའི་གཏོས་ཙམ་གྱི་སྐུ་བོངས་ཅན། རྒྱབ་
དུ་སྤྱིར་མ་དཔེར་མི་གསལ་བུ་སྣོད་ཀྲིཥྞ་ས་རེའི་ལྤགས་པ་བཀབ་པ། སྐུ་ཟུར་དུ་རིག་
མས་གདུགས་འཛིན་པ་ཉི་མའི་དཀྱིལ་འཁོར་འབུམ་ཕྲག་མང་པོ་འཁྲིགས་པ་ལྟ་
བུའི་འོད་འཕྲོ་བ་གསལ་བར་གཟིགས་ཏེ། ལམ་འབྲས་བུ་དང་བཅས་པའི་གསུང་
ཆོས་སོགས་གདམས་པ་མང་པོ་གནང་བས། སྔར་ཉམས་སུ་མ་མྱོང་བའི་ཏིང་
ངེ་འཛིན་གྱི་སྒོ་དཔག་ཏུ་མེད་པ་ཐུགས་རྒྱུད་ལ་འཁྲུངས་པ་དང་། དེ་ཕྱིན་ཆད་
དུ་གནས་མ་ངེས་པ་མང་པོར་རྣལ་འབྱོར་དབང་ཕྱུག་གི་སྐུའི་རྣམ་འགྱུར་རིགས་
མི་འདྲ་བ་དཔག་ཏུ་མེད་པ་ཡང་ནས་ཡང་དུ་ཞལ་གཟིགས་ཤིང་། ཆོས་གསུངས་
བ་སོགས་དང་། གཟིམས་ཁང་འོག་གི་སྐྱེད་མོ་ཚལ་དུ་རྣམ་ཐོས་སྲས་གཙོ་འཁོར་
ཞལ་གཟིགས་པས། གནས་དེ་ལ་དིང་སང་ཀྱང་རྣམ་སྲས་གོང་འོག་ཏུ་གྲགས་
ཤིང་། ཞལ་གཟིགས་བསྟོད་པ་དང་། ཐང་སྐུ་ཡང་ཡོད། རོང་སྟོན་ཐམས་
ཅད་མཁྱེན་པའི་ཕྱག་གི་རྗེས་གསལ་པོར་དོད་པའི་ཀ་བ་ཞིག་ཡོད་པ་ལ་དད་པ་
ཆེ་ཞིང་ཆོས་ཉམས་ཆུང་བ་དག་གིས་གྲིས་གཞོགས་ཏེ་ཅུང་ཟད་ཉམས་པར་བྱས་
བ་ཐུགས་ཀྱིས་མ་བཟོད་པར། འདི་ལ་སྲོག་ཤིང་བྱས་པའི་ཡི་དམ་གྱི་སྐུ་ཅིག་
བཞེངས་པར་དགོངས་པའི་སྐབས་ཤིག་ཏུ། མགོན་ཁང་ནང་མར་ཐུགས་དམ་
ལ་ཐེགས་ཏེ་ཕྱིར་ཕེབས་པའི་ཚེ། མདོ་འཁྱམས་ཀ་བཞི་མའི་དཀྱིལ་ན། གུར་
གྱི་མགོན་པོ་ལྷ་མགོན་བཅུ་གཉིས་མ་ཁྲོམ་ཚོགས་སུ་འདུག་པ་ཞལ་གཟིགས་ཤིང་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
། ཐུགས་དམ་གྱི་གསལ་སྣང་ལ། ཀུན་མཁྱེན་རོང་པའི་ཞལ་ནས། གདན་ས་
པ་ཁྱེད་ཀྱིས་སྔར་བཞེངས་པའི་ཆོས་སྐྱོང་འདི་ཞལ་ཕྱིར་གཟིགས་ནས་བར་ཆད་
སེལ་བའི་ཚུལ་དུ་བཞུགས འདུག་པས། སླར་ཡང་དགོན་པ་འདི་ལ་ཞལ་གཟིགས་
པའི་ཆོས་སྐྱོང་གི་སྐུ་ཞིག་བཞེངས་ཤེས་པའི་དག་སྣང་ཤར་བས། དེ་མ་ཐག་ལྷ་
བཟོ་བ་བོས་ཏེ་ཀ་བ་ཕྱག་རྗེས་མ་ལ་སྲོག་ཤིང་མཛད་ནས་ཞལ་གཟིགས་པའི་ཤུལ་
དེ་ཉིད་དུ་གུར་གྱི་སྐུ་བཞེངས་ཤིང་། འཁོར་རྣམས་ཀྱང་གང་དུ་བཞུགས་པ་དང་
། སྐུའི་རྣམ་འགྱུར་སོགས་ཇི་ལྟར་ཞལ་གཟིགས་པ་དེ་ཁོ་ན་ལྟར་བཞེངས་བར་
མཛད་པས་བསིལ་བའི་ཚལ་ལམ། དཔལ་ལྡན་ས་སྐྱ་པའི་སྒོ་རུམ་ལྟར་བྱིན་
བརླབས་ཀྱི་གཟི་འོད་དང་བཅས་ནས། བཀའ་བསྲུངས་(སྲུང)རྣམས་དངོས་
སུ་བཞུགས་པའི་མགོན་ཁང་ཕྱི་མ་འདི་ཉིད་གྲུབ་པ་ཡིན་ལ། གཞན་ཡང་གཟིམས་
ཁང་འོག་མར་ཡི་དམ་གྱི་ལྷ་དང་མཁའ་འགྲོ་ཆོས་སྐྱོང་ཞལ་གཟིགས་པའི་རིམ་
པ་ནི་བགྲང་བ་ལས་འདས་པ་སྟེ། ཧ་ཅང་མང་ཆེས་པས་མཐའ་དག་པར་ཡི་གེའི་
ལམ་དུ་བྲི་བར་མ་ལང་པས། དེའི་ཚུལ་མདོ་ཙམ་ནི་མགོན་ཁངཕྱི་ནང་གི་ལོགས་
དང་། ཐུགས་དམ་ཐང་སྐུ་རྣམས་སུ་གཟིགས་སྣང་ཇི་ལྟ་བ་བཞིན་བྲིས་པའི་བྲིས་
སྐུ་རྣམས་མཇལ་བས་ཤེས་པར་ནུས་སོ། མཉེས་ཐང་འོར་དང་ཆོས་རྫོང་སོགས་
སུ་ཆོས་ཀྱི་རྗེ་བསོད་ནམས་རྒྱལ་མཚན་པ་བདག་འཇུག་བཞེས་པའི་སྐུའི་ཆ་བྱད་
ཅན་ལན་མང་དུ་མཇལ་ཞིང་། སྐུ་འདའ་ཁར་གཟིམས་ཁང་གོང་མར་སྨན་པའི་
རྒྱལ་པོས་ལུང་སྟོན་པར་མཛད་པའི་ཞལ་གཟིགས་ཐང་སྐུ་དང་བསྟོད་པའང་ཡོད་
ལ། འོད་དཔག་མེད་ཞལ་གཟིགས་པའི་ཞལ་གཟིགས་བསྟོད་པ་དང་ཐང་སྐུའང་
ཡོད་དོ། ། མདོར་ན་ཐ་མལ་པའི་སྣང་ཞེན་གྱིས་མ་གོས་བར། ཅིར་སྣང་ཡེ་
ཤེས་ཀྱི་རོལ་བ་འབའ་ཞིག་ཏུ་འཆར་བའི་རང་གདངས་ཡི་དམ་ལྷའི་འཁོར་ལོར་
སད་པས། ངོ་མཚརཾ་བའི་ཡུལ་སྣང་འབའ་ཞིག་ལ་གཟིགས་པར་མཛད་པ་ནི་
དག་པའི་སྣང་བ་རྒྱུན་མི་འཆད་པའི་རྟགས་སོ། །ཆོས་རྒྱུན་ཏིང་འཛིན་དག་པ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ལྷ་ཡི་སྤྱན། །རྒྱ་ཆེན་ཤེས་བྱའི་མཁའ་ལ་རབ་ཕྱེ་བས། །སྤྲུལ་སྐུའི་ཞིང་ཁམས་
རྒྱལ་བ་སྲས་དང་བཅས་། །མ་སྒྲིབས་མངོན་སུམ་ཉིད་དུ་གསལ་བར་གཟིགས།
།སླར་ཡང་ས་བཅུའི་ཐེམ་སྐས་ལ་འཛེགས་ཏེ། །སྟག་པོ་བཀོད་པའི་ཞིང་ཁམས་
རབ་སྦྱངས་བས། །རྣམ་སྣང་གངས་ཆེན་མཚོ་དེའི་ཞལ་སྒོ་ལས། །ཐེག་ཆེན་
ཆོས་ཀྱི་སྒོ་མང་ཡང་ཡང་གསན། །ཐ་མལ་སྣང་ཞེན་མཁའ་ལ་སྤྲིན་ལྟར་དེངས།
།ཅིར་སྣང་དག་པའི་འཁོར་ལོ་རབ་ཏུ་སད། །ཡི་དམ་ལྷ་དང་ནམ་མི་འབྲལ་བ།
།སངས་རྒྱས་ཞིང་རྣམས་སྦྱངས་པ་ཁྱོད་ལགས་སོ། །གཞན་ཡང་ཆོས་ཡོས་བྲག་
མགོར་ཐུགས་དམ་ལ་བཞུགས་དུས་ནུབ་ཅིག་རྣལ་ལམ་དུ་དར་དཀར་པོའི་ཆོས་
གོས་རྣམ་པ་གསུམ་སྐུ་ལ་བཞེས་ཏེ། མེ་ཏོག་སྣ་ཚོགས་པས་རབ་ཏུ་བཀྲ་བའི་
རིའི་སྤོ་ལ་ཐེགས་པས། སྤུར་ཆེན་གྱི་རིའི་རྩེ་མོར་ཕེབས་པ་ན། རྗེ་བཙུན་འཇམ་
དཔའི་དབྱངས་དགེ་སློང་གི་ཆ་བྱད་ཅན་ཞིག་དང་མཇལ་བའི་ཚེ་དེའི་ཕྱག་གི་རལ་
གྲི་དེ་ལས་འོད་ཟེར་དཔག་ཏུ་མེད་པ་འཕྲོས་བའི་སྣ་ལ་གཟིགས་པས། མངའ་
རིས་ནས་རྒྱ་ནག་གི་བར་གསལ་བར་གཟིགས་པ་དང་། གོང་ལར་རྫོགས་ཆེན་
གྱི་མུན་མཚམས་ལ་བཞུགས་པའི་སྐབས་ཤིག་ཏུ། སྟོད་དགྱེར་ཚུན་ཆད་ཀྱི་དྭགས་
ཡུལ་ཕལ་ཆེར་མངོན་སུམ་དུ་གཟིགས་ཤིང་སྐྱོང་ངང་ཀྱི་ཞིང་ཅིག་ལ་རྩས་མ་བྱེད་
པའི་མིའི་གྲངས་ཚུན་ཆད་གཟིགས་པ་དང་། ཨེ་ཝཾ་དུ་རྣལ་འབྱོར་ཡན་ལག་དྲུག་
པའི་ཏིང་ངེ་འཛིན་ལ་བཞུགས་དུས། སྟོང་གཟུགས་ཐམས་ཅད་ཨཱ་ལཾ་ཀཱ་ལིའི་
གཟུགས་འབའ་ཞིག་ཏུ་གཟིགས་པ་དང་། པཎ་ཆེན་ནགས་ཀྱི་རིན་ཆེན་ལ་སྦྱོར་
བ་ཡན་ལག་དྲུག་པ་གསན་པའི་དུས་སྣེ་གདོང་གི་མུན་ཁང་ནས་ཡར་ལུངས་ཐིལ་
ཕལ་ཆེ་བ་དང་རྩེས་ཐང་གི་གླིང་མཐའ་དག་གསལ་བར་གཟིགས་པ་དང་། ཕྱི་
ནང་གི་དངོས་པོ་གང་ལའང་ཞེན་པ་དང་མཚན་འཛིན་མི་མངའ་བར་གསལ་སྟོང་
བློ་བྲལ་གྱི་ངང་མི་གཡོ་བས་ནམ་མཁའ་དག་པའི་སྣང་བ་དང་ནམ་ཡང་མ་བྲལ་
བར་བཞུགས་པ་ལ་སོགས་པ་ནི་འོད་གསལ་ལ་བརྙེས་པའི་རྟགས་སོ། །འོད་གསལ་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
མཁའ་ལྟར་དག་པ་རིག་པའི་གཤིས། །མ་རིག་མུན་པས་ནམ་ཡང་མ་སྒྲིབས་
པ། །གཡོ་མེད་མེ་ལོང་དྭངས་པའི་གཟུགས་ལྟ་བུ། །མངོན་སུམ་སྒྲིབ་མེད་
ཉིད་དུ་ཉེར་གཟིགས་ནས། །བསལ་བཞག་མེད་པའི་མཁའ་དབྱིངས་རབ་བསྒྲོད་
དེ། །ཡང་དག་ཤེས་བྱའི་དཀྱིལ་འཁོར་ལ་བལྟས་པས། བལྟ་རུ་མེད་པ་སྣང་
སྟོང་ཟབ་མོའི་དོན། །ངོ་མཚར་ཡུལ་སྣང་ལྟད་མོ་ཅི་ཡང་མཐོང་། །བསྟན་
དང་མཐོང་དུ་མེད་པ་ཆོས་ཀྱི་དབྱིངས། །ངོས་བཟུང་མཚན་མའི་དྲི་མས་མ་སྦགས་
པ། །སྟོང་ཉིད་སྒེག་མོའི་གཟུགས་ཀྱི་ལང་ཚོ་དེའང་། །མངོན་སུམ་གཟིགས་
པའི་སྤྱན་ལྡན་ཁྱོད་ལགས་སོ། །།འདི་དག་ནི་དག་པའི་སྣང་བ་དང་མི་བྲལ་ཞིང་
འོད་གསལ་འཁོར་ཡུག་ཏུ་མངའ་བའི་ཚུལ་ཆེ་ལོང་ཙམ་བརྗོད་པའི་གཏམ་གྱི་ཆུ་
རླབས་གྱེན་དུ་བསྐྱེད་པའི་རིམ་པའོ།།
།།དེ་ལྟར་ཡི་དམ་གྱི་ལྷས་བྱིན་གྱིས་བརླབས་ཤིང་ས་ཆེན་པོ་ལ་རབ་ཏུ་བཞུགས་
པའི་དབང་ལས། ཐུན་མོང་བའི་དངོས་གྲུབ་རྣམས་ནི་ཞར་ལས་འབྱུང་བ་ཆོས་
ཉིད་པས། ཐུགས་ལ་ཇི་ལྟར་བཞེད་པ་རྣམས་འབད་མེད་དུ་བྱུང་སྟེ། ལྷ་ཆེན་
བཞེངས་པར་འུ་ཤང་མདོར་ཕེབས་པའི་དུས་སུ། གཙང་ཕྱོགས་ནས་སླེབ་པའི་
ཟངས་དོས་བཅུ་གཉིས་ཁོ་ན་ལས་གཞན་པའི་བཟོ་རྒྱུ་དང་། ཉེར་སྤྱད་ཅི་ཡང་
མེད་བཞིན་པར་ལྷ་བཟོ་བ་གདན་འདྲེན་གནང་སོང་བ་ལ། སྐུ་འཁོར་བ་དག་
གིས་རྒྱུ་མེད་བར་ལྷ་ཆེན་ཇི་ལྟར་བཞེངས་པ་སོགས་ཀྱི་སྐྱོན་ཡོན་ཞུས་པས་མཁའ་
འགྲོ་ཆོས་སྐྱོང་ལ་གསོལ་བ་བཏབ་པས་དགོས་དགུ་ཅོག་འབད་མེད་དུ་འབྱུང་བར་
བྱའོ། །མཆོད་གཏོར་རྒྱ་ཆེན་པོ་བཤོམས་ཤིག་པའི་བཀའ་ཕེབས་པ་ལ། མཆོད་
གཏོར་གྱི་རྒྱུ་ཆ་ཙམ་ཡང་མ་འཚལ་བས། སྣེའུ་རྫོང་དུ་ཞུས་པའི་རྩམ་རྒྱབ་བརྒྱད་
དང་ལུག་ཤ་ལ་བཅུ་གཉིས་ཐབ་ཀྱི་ཉེར་སྤྱད་དང་མཆོད་གཏོར་གྱི་རྒྱུ་ཆ་མཛད་
དེ་རྡོ་རྗེའི་ཆོས་སྐྱོང་བ་རྣམས་ལ་གསོལ་བཏབ་པས། གཙང་ནས་ཤ་མར། གོས་
དར། རྣམ་ཕྲུག །གོ་ཁྲབ། མཛོ། རྟ་ལ་སོགས་པ་ཆར་བཞིན་དུ་བབས་པས།



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
འཕྲལ་དགོས་ཀྱི་ཉེར་སྤྱད་འཁོ་དགུ་མཐའ་དག་འཛོམ་ནས། རུས་ཤིང་བཙུགས་
ཏེ་སྤྲ་བཟོ་ལ་ཐུག་པའི་སྐབས་སུ། ཁམས་ནས་ཟངས་དོས་བརྒྱ་དང་བཅུ་བདུན།
དངུལ་ཆུ་དོས་དྲུག །གཞན་ཡང་གསེར་དངུལ། ཇ་གོས་དར། རྟ་དྲེལ་མཛོ་
གསུམ་སོགས་འབུལ་བ་མང་པོ་སླེབ་ཅིང་། དབུས་གཙང་སོགས་ཡན་ཕྱིན་རྣམས་
ནས་ཀྱང་ཟངས་གསེར་སོགས་འབུལ་བ་བསམ་གྱིས་མི་ཁྱབ་པ་བྱུང་བས། རྟེན་
ཆེན་འབད་མེད་དུ་གྲུབ་པ་དང་། གསང་ཕུར་རྒྱ་ནད་མིག་སེར་བྱ་བའི་རིམས་
ནད་དྲག་པོས་གྲྭ་ཚང་རེ་རེ་ནས་དགེ་འདུན་དཔག་ཏུ་མེད་པ་གཤེགས་ཤིང་སྣོན་
གསང་གི་མི་ཕལ་ཆེ་བ་དུས་ཀྱི་ཆོས་དང་ལྡན་པར་བྱས་པས་ལུང་པ་སྟོངས་ལ་ཐུག་
པ་བྱུང་བའི་དུས། བདག་ཉིད་ཆེན་པོ་འདིས་རྡོ་རྗེའི་ཆོས་སྐྱོང་པ་རྣམས་ལ་འཕྲིན་
ལས་བསྐུལ་བས། མཐོང་སྨོན་གྲྭ་ཚང་གི་གྲྭ་པར་གཏོགས་སོ་ཅོག་ཡོན་བདག་
དང་བཅས་པ་རྣམས་ལ། ནད་དེས་ཅུང་ཟད་ཀྱང་མི་གོས་ཤིང་། ཕྱག་མདུད་
ཐོགས་པ་རྣམས་ཀྱང་ནད་དེ་ལས་སྐྱོབ་པར་མཛད་པ་དང་། བསམ་ཡས་སུ་ཆོས་
བར་ལ་ཕེབས་པའི་དུས་ཤིག་ཏུ། ཉེ་ལོགས་སུ་སོག་སྤྱི་ལ་མེ་ཤོར་ནས་དཔོན་
སློབ་པའི་གཟིམས་ཁང་ཚིག་ཏུ་ཉེ་བ་ན། གཞི་བདག་ཆེན་པོ་ལ་མེ་སོད་ཅེས་བཀའ་
བསྩལ་མ་ཐག་ཏུ་ཁ་བ་བབས་ནས། དགེ་འདུན་རྣམས་མེའི་འཇིགས་པ་ལས་
སྐྱོབ་པར་མཛད་པ་དང་། ཡར་ལུངས་སུ་ཐན་པས་ལོ་ཐོག་མ་རུངས་པར་གྱུར་
ནས་ཆར་འབེབས་པར་གསོལ་བ་ན། ཁྲ་འབྲུག་ཏུ་ཆུ་མིག་ཁར་ཀླུ་བརྒྱད་དཀྱིལ་
འཁོརའགྱིད་དུ་རྩལ་བ། མཆོད་གཡོག་པ་ཡེངས་པའི་སྐབས་ཤིག་ཏུ་གཏོར་
མ་རྣམས་བོང་བུས་ཟོས་ཤིང་དཀྱིལ་འཁོར་ཀྱང་ཅུང་ཟད་ཉམས་པར་བྱས་པ་
གཟིགས་ནས། བཅུད་ལ་འབོར་བའི་སླད་དུ་ཆུ་མིག་དེ་ཉིད་ཆེར་བྲུས་ནས་སྐུའི་
མགྲིན་པ་མན་ཆུ་ནང་དུ་ཞུགས་ཏེ་རྡོ་རྗེའི་སྐྱིལ་ཀྲུང་བརྟེན་པར་བཅས་ནས་ཏིང་
ངེ་འཛིན་ལ་བཞུགས་པས། དེ་མ་ཐག་ཆར་གྱི་རྒྱུན་དྲག་པོར་བབ་པས་སྣེ་གདོང་
ཟམ་མོ་ཆེ་ཤམ་ཆུས་ནོན་པ་བྱུང་ཞིང་སྐྱེ་དགུ་རྣམས་དབུགས་དབྱུང་བར་མཛད་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པ་དང་། འཕན་ཡུལ་རྒྱལ་གྱི་ཕུའི་སྲིན་ལུང་ན་གླ་བ་ཤིང་གི་ནགས་ཚལ་ཆེན་
པོ་ཀླུ་བདུད་གདུག་པ་ཅན་ཆགས་པས་ཡུལ་ཕྱོགས་དེའི་མནའ་ས་བྱེད་པ། དེ་
ནས་ཤིང་ཡོག་པ་ཙམ་ཁྱེར་ནའང་ཤུ་ཐོར་འབྱུང་བ་ཞིག་ཡོད་པ་ན་མཁར་རྩེ་བ་
ལ་བླངས་པ་ན། ལྷ་འདྲེས་བདག་ཏུ་བཟུང་པ་ཡིན་པས། ཀླུ་དེ་ཉིད་ལ་སློང་
བར་མཛོད་ཅིག་པའི་ཞུ་ལན་བྱུང་བས། ཤིང་སྡོང་རྣམས་ཀྱི་ནང་ནས། ཆེ་བ་
ཅིག་གི་གམ་དུ་ཆུ་མིག་བསྐྱིལ། ཀླུ་ཁང་བརྩིགས། ཀླུ་གཏེར་བཅུག ས་ཕྱོགས་
དེའི་ཀླུ་ཐམས་ཅད་སྤྱན་དྲངས་ནས་རྟེན་དེ་ལ་བཞུགས་པར་གསོལ་ཏེ་བཀའ་
བསྒོས། ཤིང་གཞན་རྣམས་བླངས་པས་ཀླུ་ཆེན་པོ་དེ་རྣམས་ཀྱིས་གུས་པ་དང་
བཅས་ཏེ་ཕུལ་བ་བཞིན་ཤིང་བཅད་པ་ན། ལྕེ་གཉིས་སྨྲ་བ་དག་གིས་མཁར་རྩེར་
སྙན་བརྒྱངས་ནས་ཡུལ་གྱི་བདག་པོ་ལ་གནོད་འཚེ་འབྱུང་སྲིད་པ་དང་ལུང་པ་ལ་
སེར་བ་བྱུང་དོགས་པ་སོགས་ཀྱི་སྐྱོན་ནད་བཀོད་དེ་ཤིང་རྣམས་མི་འདྲེན་པར་
གསོལ་བ་ན། བདག་ཉིད་ཆེན་པོ་འདིས་ལོ་གསུམ་གྱི་རིན་ལ་མཁར་རྩེ་བའི་ཞལ་
ངོ་གང་ཡོད་ཀྱི་སྐུ་དོག་གི་ཁག་ དང་རྒྱལ་ལུང་པར་སེར་བ་མི་འབྱུང་བའི་ཁག་
བཞེས་ཏེ་ཕྱག་རྟགས་གནང་། ཞལ་ངོ་རྣམས་ལ་བསྲུང་བའི་འཁོར་ལོས་རྡོ་རྗེའི་
གོ་ཆ་བཙན་པོ་དཀོན། རྒྱལ་གྱི་རི་རྣམས་སུ་སེར་འཐོས་བསྐོར་ནས་ཤིང་དེ་རྣམས་
དྲངས་ཏེ་གཟིམས་ཁང་འོག་གི་ཉི་ཐོག་མན་གྱི་ཤིང་ཆ་མཐའ་དག་གླུ་བ་ཤིང་འབའ་
ཞིག་ལ་མཛད་པས། མཁར་རྩེ་བའི་ཞལ་ངོ་ལ་དེ་ནས་ལོ་བདུན་གྱི་བར་གྲོངས་
ཚད་མ་བྱུང་ཞིང་། དུས་ཕྱིས་ནང་སོ་ནམ་ལེགས་པས་སེར་མཐོ་ཅིག་ལ་ནང་
ན་ཅི་འདུག་གཟིགས་པའི་ཕྱིར་གཤིག་པའི་རྐྱེན་གྱིས་སེར་བ་ཅུང་ཟད་ཙམ་ཤོར་
བ་མ་གཏོགས། དེ་ཡན་དུ་མི་ཐོག་གི་རིང་ལོ་མང་པོའི་བར་ལ་རྒྱལ་གྱི་ལུང་པར་
སེར་བ་བྱ་བ་མིང་ཙམ་དུ་བས་པའི་བཀའ་དྲིན་བརྩལ་བ་དང་། ལུག་ལོའི་ཆུ་མོར་
ཆེར་གྲགས་པ་རྒྱལ་ཁམས་མང་པོ་ཆུའི་འཇིགས་པས་གྱ་ཉེས་པར་བྱས་པའི་ལོ།
སྐྱིད་ཆུ་སྔོན་མོ་འདམ་རྫབ་ནག་པོའི་རལ་པ་གཟིངས་ཤིང་དྲག་ཏུ་འབྲུབ་(འཁྲུགས་
O



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
)པའི་འུར་སྒྲ་དང་། ཐོ་རླབས་རབ་ཏུ་གཡོ་བས་གྱེན་དུ་ལྡང་ཞིང་ཆུའི་སྲུང་(སྲུབ་
)ཀྱིས་ལྗོན་ཤིང་ཆེན་པོ་རྣམས་ཀྱང་རྩ་བ་ནས་འདོན་ལ། རྡོ་དང་བསེག་མ་རྣམས་
ནི་སྐད་ཅིག་གིས་གཏོར། རགས་དང་ཁང་པ་རྣམས་ཀྱང་ཚལ་བར་བཤིག ནེའུ་
བསིང་ཤིན་ཏུ་མཛེས་པ་དག་ཀྱང་ཐར་ཐོར་དུ་བཅོམ་ནས་གྲམ་པར་འགྱུར་བའི་
འཇིགས་པ་དང་བཅས་པས། ལྷོ་རགས་ཀྱི་བྲེས་ལས་འདས་ཏེ། སྐོར་ལམ་
དང་ཁྲོམ་འདུ་བའི་ཡུལ་ས་མཐའ་དག་ཆབ་ཀྱི་གང་ནས། གཙུག་ལག་ཁང་ཆེན་
པོའི་ནང་དུ་གཙང་ཆབ་ཤོར་ལ་ཉེ་བ་སོགས། ལྷ་ས་ཆབ་ཀྱིས་འཇིག་པ་ལ་ཐུག་
ནས་ཅི་བྱའི་གཏོལ་དང་བྲལ་བར་གྱུར་པ་ལ། བདག་ཉིད་ཆེན་པོ་འདི་ལ་སྐྱབས་
ཞུ་པ་ན། ལྷོ་རགས་ཀྱི་ཐོག་ཏུ་ཐག་ཤས་རེ་ཙམ་དུ་ཐོ་རེ་མཛད་པ་ལ། མ་ཧཱ་
ཀ་ལ་ཆུ་བསྒྱུར་ཟེར་བའི་ཡི་གེ་རེ་འདོགས་པར་མཛད་པའི་མོད་ཉིད་དུ་བྲེས་ལས་
འདས་བའི་ཆུ་རྣམས་ཇེ་ཆུང་ལ་སོང་ཞིང་། དེ་ནུབ་ནས་སྐྱི་ཆུ་ལྷོ་ཕྱོགས་སུ་འགྱུར་
ཏེ། ལྷ་ས་ཆུའི་འཇིགས་པ་ལས་སྐྱོབ་པར་མཛད་པ་དང་། ནཱ་ལེནྡྲའི་དབྱར་
ཆོས་ཀྱི་དུས་ལ་སོགས་པར་སྦྱིན་པའི་བདག་པོ་ནད་གྱིས་ཉེན་པའི་སྐྱབས་གནས་
སུ་སྤྱན་འདྲེན་པ་ན། ཉིན་མོའི་གསུང་ཆོས་མི་འཆག་པར་བསྩལ་ནས། མཚན་
མོ་ནད་པ་ལ་སོགས་པའི་སྐྱབས་མཛད་པར་ཐེགས་པས། ལན་ཅིག་གི་ཚེ་ཆར་
མུན་རབ་ཏུ་འཐིབས་པས་ལམ་གྱི་འཕྲོ་སྟོར་ནས་དཔོན་སློབ་པ་གཡང་ཆེན་པོ་ལ་
ཟགས་སུ་ཉེ་བར་གྱུར་པས། ཆོས་སྐྱོང་ལ་འབོད་པར་མཛད་མ་ཐག་ནམ་མཁའ་
ནས་གཟའ་བདུད་ཆེན་པོ་ས་ལ་བབས་པའི་འོད་ཀྱིས་ལམ་སྣང་བར་མཛད་ནས་
ཅི་བདེ་བར་བྱོན་པ་དང་། བྱང་པས་གམ་པ་རྫོང་འཛིན་དུས། གོང་དཀར་
ནས་སྐོར་འབེབས་དང་གཏོར་རྒྱག་སོགས་ཀྱིས་རྫོང་བ་ཉམས་ཉེས་ཤིང་། རྫོང་
བསྲུངས་པ་ཕལ་ཆེར་རིམས་ནད་ཀྱིས་གཙེས་པས་འགུལ་མི་ཤེས་པ་ལྟར་གྱུར་
པ་ན། བདག་ཉིད་ཆེན་པོ་འདིའི་བཞུགས་བདིང་ཞིག་ཡོད་པ་གཟིམས་ཆུང་གི་
སྒོ་ལ་བཀབ་པས། སྒོ་དེའི་ནང་དུ་གནས་པའི་དཔོན་གཡོག་ལྔ་ཁོ་ན་ལ་ནད་དེས་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
མ་ཚུགས་པས། ན་མ་འདོན་པ་སོགས་གྲུབ་སྟེ་རྫོང་པ་ཐམས་ཅད་སྲོག་གི་འཇིགས་
པ་ལས་སྐྱོབ་པར་མཛད་པ་དང་མཁའ་རེག་སློབ་དཔོན་པ་དཔོན་གཡོག་ལ།
གནས་བདག་དགའ་བར་དཔལ་གྱིས་གནོད་འཚེ་ཆེན་པོ་བྱུང་བའི་དུས། བདག་
ཉིད་ཆེན་པོ་འདི་སྤྱན་དྲངས་པ་ན་སྔོན་རྟགས་རྩེ་རྫོང་དུ་དམ་ལ་བཏགས་པའི་དམ་
ཚིག་བསྒྲགས་ཏེ་བཀའ་ཤོག་སྤྲིངས་ཡིག་དུ་བཀོད་པ་ལྷ་རྟེན་ལ་བཏགས་པས།
དེ་མ་ཐག་ཏུ་རྐྱེན་ལས་གྲོལ་བ་དང་། སྨྱུག་ལ་རྫོང་དུ་འབྱུང་པོའི་ཆོ་འཕྲུལ་ཆེན་
པོས་རྩེན་པ་ལ་བདག་ཉིད་ཆེན་པོ་འདིསཾ་དྲག་པོའི་སྦྱིན་སྲེག་མཛད་པས། མི་
མ་ཡིན་དངངས་པའི་སྐད་ངན་མི་མང་པོས་ཐོས་པ་བྱུང་ཞིང་། དེ་ཕྱིན་དུ་འཚེ་
བ་དེ་རྣམས་ཞི་བར་མཛད་པ་དང་། གོང་དཀར་དུ་ནང་སོ་ཤེས་རིབ་པ་རྒྱ་འདྲེའི་
གནོད་པས་གཙེས་ནས་གསུང་དིག་ཅིང་། སྐུ་སྲོག་ལ་ཐུག་ཏུ་ཉེ་བ་ན། བདག་
ཉིད་ཆེན་པོ་འདིས་བྱིན་བརླབས་མཛད་མ་ཐག་དངངས་བ་དང་བཅས་པས་རང་
ཉིད་ཀྱི་སྐྱེ་རྒྱུད་སོགས་གསལ་བར་སྨྲས་ཏེ་འགྱོད་ཚངས་དང་བཅས་ནས། དེ་
ཕྱིན་དུ་ཕྱག་མདུད་ཐོགས་སོ་ཅོག་ལ་གནོད་པ་མི་བྱེད་བའི་ཁས་ལེན་ཕུལ་ཏེ་ཕྱིར་
དེངས་པར་མཛད་པ་དང་། གླིང་གི་གྲྭ་པ་གཉིས་ཀྱིས་བཀའ་བཅག་པ་ལ་རྨི་ལམ་
ངན་པ་མཐོང་ནས་གུང་སྟོན་ནམ་མཁའ་རྒྱལ་པོ་ལ་སྐྱབས་ཞུས་ཏེ་བཟང་ཚེ་རིར་
བསྲུང་བཟློག་གི་མཚམས་ལ་བསྡད་པའི་དུས་སུ། དེ་གཉིས་ཀའི་ཉམས་སྣང་
ལ་མི་ནག་པོ་དུང་ལོང་བཏགས་པ་ཞིག་གིས་བཅིངས་ནས་དབང་མེད་དུ་ཁྲིད་པའི་
སྣང་བས་དངངས་སྐྲག་གི་ངང་དུ་གཉིས་ཀ་སྒོ་ལའི་རྩེར་སླེབ་དུས། རླུང་སིར་
བུའི་ངད་ཀྱིས་བཏབ་པ་དང་། ཐོ་རངས་ཀྱི་སྐར་མ་མཐོང་བས་རྐྱེན་བྱས་ནས་
གཉིད་སད་པ་ལྟར་དྲན་པ་རྙེད་པ་ན། ཆོས་སྐྱོང་གི་ཆོ་འཕྲུལ་དུ་ཡིད་ཆེས་ཏེ།
བདག་ཉིད་ཆེན་པོ་འདིའི་ཞབས་ལ་གཏུགས་ནས་བཀའ་ཇི་ལྟ་བ་བཞིན་སྒྲུབས་
པ་དང་། སྣེལ་པའི་དམག་ཆེན་རྣམས་མཁར་རྩེ་བའི་ཐོག་ཏུ་བསྐུལ་བའི་ལམ་
སྒོ་ལ་ལ་བཏོད་པར་བརྩམས་ཏེ། དེའི་ལམ་ཞོར་ལ་ནཱ་ལེནྡྲའི་ཆོས་ཀྱི་སྡེ་འདི་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ལ་ཡང་མཐོ་མཚམ་པའི་གྲོས་ངན་ཟེར་བ་བདག་ཉིད་ཆེན་པོ་འདིས་མཁྱེན་ཏེ། རྡོ་
རྗེའི་ཆོས་སྐྱོང་པ་རྣམས་ལ་འཕྲིན་ལས་བསྐུལ་བས། དཔུང་ཆེན་རྡོག་བདེར་སླེབ་
པའི་ནུབ་མོ། བྱི་བའི་ཚོགས་ཀྱིས་ཁྲབ་རྒྱུན་མཐའ་དག་ཟོས་ནས། ཁྲབ་ཕལ་
ཆེ་བ་བྱང་བུ་འབའ་ཞིག་ཏུ་སིལ་མར་གྱུར་ལ། གོ་མཚོན་གཞན་རྣམས་ཀྱང་ཕལ་
ཆེར་ཉམས་བར་བྱས་པས། ཐུགས་རྟོག་ཟོས་ནས་མོ་ཆ་བྱས་དུས་མཁའ་འགྲོ་
ཆོས་སྐྱོང་གི་ཆོ་འཕྲུལ་དུ་ཤེས་ཏེ་བཟོད་གསོལ་ཕུལ་ཞིང་ཕྱིར་ལོག་པས། འཕན་
ཡུལ་ལུང་པ་དམག་གི་འཇིགས་པ་ལས་བསྐྱབ་པར་མཛད་པ་དང་། བདག་ཆེན་
མཐུ་སྟོབས་དབང་ཕྱག་གླང་ཐང་ནས་སྤྱན་དྲངས་པའི་ཚེ་ལམ་འབྲས་ལྷ་ཁང་གི་
སྒོ་རྒྱབ་ཀྱི་བྲིས་སྐུ་གཟིགས་མ་ཐག་མདང་མི་ནག་པོ་དུང་ལོང་ཐོགས་པ་དང་། ཨ་
ཙ་ར་དེ་འདྲ་བྱུང་ནས་སང་ངེད་ཅན་དུ་ཕེབས་དགོས་ཟེར་བ་བྱུང་བ་ཆོས་སྐྱོང་
གི(གསུན་）”(མི་གསལ་)མ་ཡིན་པར་འདུག ད་ལྟ་མགོན་ཁང་དུ་འབྱོན་
པ་ཡིན་གསུང་ནས། ཇ་སུན་གཅིག་གི་རྗེས་སུ་གྲལ་ནས་བཞེངས་ཏེ་མགོན་ཁང་
ཕྱི་མའི་གཉེན་མགོན་ཞལ་ཡོངས་རྫོགས་གཙོ་འཁོར་གྱི་བྲིས་སྐུ་གཟིགས་པ་ན།
ཆོས་སྐྱོང་འདི་ལ་ང་སྨྱོན་པ་ལྟ་བུར་འདོད་ཀྱང་། ང་ལས་ཀྱང་ཁྱོད་སྨྱོན་པར་
འདུག་ཅིང་། ཆོས་སྐྱོང་གིས་ཀྱང་ངེད་ཅན་དུ་འོང་དགོས་ཤེས་སོགས་ཁྱེད་ཀྱི་
བྲན་བྱེད་པར་འདུག་པས། ད་ལྟ་ཆོས་སྐྱོང་གི་དྲུང་འདི་ཉིད་དུ་རྗེས་སུ་གནང་
བ་ཐུགས་ལ་འདོགས་པར་འཚལ་ཞེས་གསོལ་བ་འདེབས་པར་མཛད་པའི་བཞེད་
པ་དེ་ཉིད་དུ་བསྐང་བས་ཆོས་སྐྱོང་དངོས་ཀྱི་ཐུགས་འདུན་འཁྲུངས་པ་ནས་བཟུང་
༑ བཀའ་བརྒྱད་དབང་མོ་ཆེ་ལ་སོགས་པ་གསར་རྙིང་གི་ཆོས་མང་དུ་གསན་པས།
དཔོན་སློབ་ཕ་མ་བུ་ཚ་ལྟ་བུའི་ཐུགས་ཡིད་ཅིག་ཏུ་འདྲེས་པའི་ངང་ནས་སྐུ་རྩེད་
ཀྱི་ཚུལ་དུ། བདག་ཆེན་གྱིས་ཐོག་འབེབས་པར་མཛད། ཞལ་སྔ་ནས་བསྲུང་
བ་མཛད་པ་ལ། བདག་ཆེན་ཐུགས་དམ་ལ་བཞུགས་པའི་མོད་ཉིད་དུ། ནམ་
མཁའི་མདངས་ནི་དམར་ནག་ཏུ་གྱུར། དུད་སྤྲིན་རབ་ཏུ་འཁྲུགས་པས་ནི་བར་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
སྣང་གང་། གློག་གི་འོད་འཁྲུག་（འཁྱུག་)པ་ནི་མེའི་ཚ་ཚ་ལྟར་འཁྲུག འབྲུག་
གི་ང་རོ་དྲག་པོར་སྒྲོག་པ་ནི་གནམ་རོལ་བ་ལྟར་ཐུག་ཆོམ་དང་འུར་སྒྲས་རྣ་བ་
འབིགས་པར་བྱེད་པ་སོགས། །འཇིགས་སུ་རུང་པའི་ཆོ་འཕྲུལ་དང་བཅས་པས།
གནམ་ལྕགས་དྲག་པོ་འབབ་པར་གཟས་པའི་ཚེ། བདག་ཉིད་ཆེན་པོ་འདིའི་ཏིང་
ངེ་འཛིན་ཟབ་མོ་ལས་མ་གཡོས་བཞིན་དུ་དྲག་སྔགས་སྒྲོག་ཅིང་ཕྱག་གཡས་པའི་
སྡིགས་འཛུབ་ཀྱིས་དེད་པས། འདི་ཉིད་དུ་འབབ་པར་བརྩམས་པའི་གནམ་ལྕགས་
ཀྱི་ཐོག་དེ་རྣམས་བྱང་གི་ཕྱོགས་སུ་བྲོས་ནས། དཔག་ཚད་མང་པོ་འདས་པའི་
ཕ་རོལ་དུ་སོང་བ་དང་། ཀླུ་གོང་མའི་མི་ངོ་རྣམས་གང་དུ་ཕྱིན་པའི་ས་ཕྱོགས་
སུ་རྒྱལ་པོ་རྗེས་སུ་འབྲངས་ནས། སྒབ་འདྲེར་གྱུར་པ་ན། བདག་ཉིད་ཆེན་པོ་
འདི་ལ་ཚར་གཅོད་པར་གསོལ་བ་བཏབ་པས། དྲག་པོའི་སྦྱིན་སྲེག་གིས་སྡིགས་
པར་མཛད་ནས་བསྐྲད་པས། རེ་ཞིག་ལ་རི་བོ་དགེ་ལྡན་གྱི་རྒྱབ་རིའི་མགལ་
དུ་གནས་བཅས་ཏེ་འདུག་པ་ལས། ལན་གཅིག་ཆོས་རྗེ་ཀུན་བཀྲས་པའི་ཉེར་
གནས་ལ། བན་གཟུགས་གདོང་ཐམས་ཅད་མེས་ཚིག་པའི་ཤུ་ཐོར་གྱི་གང་པ་
ཞིག་དུ་དངོས་སུ་བསྟན་ནས། སྦྱིན་སྲེག་གིས་ཚིག་པ་སོགས་སྔོན་གྱིས་ལོ་རྒྱུས་
རྣམས་བརྗོད་དེ། རང་གནས་སུ་ལོག་ཆོག་པའི་ཞུས་སྣར་སྦྲན་པ་ལས། ཏེང་
ངེ་འཛིན་གློད་ནས་སྔར་མལ་དུ་གནས་སུ་བཅུག་པའི་རྗེས་སུ། བཙན་དགོན་
ཕྱོགས་སུ་འགྲུལ་བྱེད་པའི་གྲྭ་བ་འགའ་ཞིག་ལ་གནོད་འཚེ་བྱས་པ་ན། འབྱུང་
པོ་དེ་ལ་ཐུགས་བརྩེ་བས་ཏིང་ངེ་འཛིན་གྱི་ངང་ནས་དེའི་གནས་སུ་གཤེགས་ཏེ།
རྟེན་སྦྱར་པའི་སྡོང་པོ་ཤིན་ཏུ་ཆེ་བ་ཞིག་ཡོད་པ་སྐུ་ཆོས་ཀྱིས་བཅིངས་ནས་འབྲོས་
པའི་སྐབས་དང་བྲལ་བར་མཛད་དེ། སླར་ཡང་དེའི་བྲན་དུ་གཏོགས་པ་གདུག་
ཅིང་རྩུབ་པའི་སེམས་འཆང་བ་སྲིད་པ་གསུམ་གྱི་འཇིག་རྟེན་གྱི་ཁམས་ན་ཡོད་དོ་
ཅོག་སྔགས་དང་། ཕྱག་རྒྱ་དང་། ཏིང་ངེ་འཛིན་གྱིས་དབང་མེད་དུ་
དུ་བཀུག་
ནས་རྟེན་དེ་ལ་བསྟིམ་སྟེ། སྦྱར་སྡོང་ལ་སྟ་རེ་བསྣམ་ཞིང་བཅད་པས།. སེམས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
མེད་པའི་ཤིང་ལས་ཀྱང་ཁྲག་རྒྱུན་འཛག་པ་དང་། སྐད་ངན་སྣ་ཚོགས་པ་སྒྲོགས་
པ་སོགས་དེར་འདུས་པ་མཐའ་དག་གིས་དངོས་སུ་རིག་པའི་ཆོ་འཕྲུལ་དང་བཅས་
ཏེ་མི་མ་ཡིན་འཁོར་དང་བཅས་པའི་རྣམ་པར་ཤེས་པ་མི་སྐྱོད་པའི་ཞིང་ཁམས་
སུ་བསྒྲལ་ནས། དེ་ལ་ཕན་འདོགས་པར་མཛད་པས། སེམས་ཅན་མང་པོ་ཀླུ་
གོང་རྒྱལ་པོའི་གནོད་འཚེ་ལས་སྐྱོབ་པར་མཛད་པ་དང་། སྣེའུ་གདོང་དུ་གོང་
མ་གྲགས་པ་རྒྱལ་མཚན་སྐུ་གཤེགས་ཁར་པཎྜིཏ་སངས་རྒྱས་བཟང་པོའི་མིང་
ཐོགས་པའི་མི་མ་ཡིན་སྟོབས་ཆེན་པོ་ཞིག་གིས་བཏབ་པ་ལ་སྔགས་འཆང་ཆེན་
པོ་ཤཱཀྱ་དཔོན་ལ་སོགས་པའི་རིག་སྔགས་ཀྱི་དབང་ཕྱུག་ཤིན་དུ་མང་པོའང་། ཅི་
བྱའི་གཏོལ་མ་རྙེད་པས། མཐུ་སྟོབས་ཀྱི་བདག་ཉིད་ཆེན་པོ་འདི་སྤྱན་དྲངས་
པའི་ཚེ། མི་མ་ཡིན་དེས་། སྐུ་འཁོར་བ་རྣམས་ཀྱི་ཡིད་བསྒྱུར་ནས། དངོས་
སུ་མཇལ་བར་རུང་ངམ་གྱི་ཇུ་ཐིག་དོར་བ་ན། མི་མཇལ་བ་བཟང་བའི་མདུད་
པ་བབས་པས། རེ་ཞིག་ལྟག་ལེབ་དུ་སྐུ་རིམ་གྱི་མདོས་གཏོར་བསྒྲུབ་ཅིང་བཞུགས་
པའི་ཚེ། དམིགས་ཡུལ་གྱི་སྐུ་སྲོག་ལ་བར་གཅོད་བྱུང་ཟིན་པའི་མཚན་མ་གསལ་
པོ་ཤར་བས། ཕྱིར་ཐེགས་པའི་ཞུ་བ་སྒོར་དུས། མི་ཐེགས་པའི་ཞུ་བ་འབའ་
ཞིག་ལས་མཐའ་གསལ་པོར་མ་བྱུང་བ་ལ་ཐུགས་དམ་གྱི་མཚན་མ་ལོག་པ་སོགས་
གསུངས་པས། སྐུ་དངོས་ཀྱི་བྱིན་རླབས་ལ་ཕེབས་དགོས་པའི་ཞུ་ནན་བྱུང་བ་
ན། སྐུ་སྲོག་ལ་འཐུད་དུ་མི་འདུག་པའི་བཀའ་སྩལ་གསལ་བར་གནང་ཀྱང་། ཞུ་
ནན་མ་ཟློག་པས། བྱིན་བརླབས་མཛད་པར་ཐེགས་པ་ན། ཞལ་མཇལ་མ་ཐག་
མི་མ་ཡིན་ཆེན་པོ་དེ་དངོས་སུ་བརླམས་ཏེ། ར རབ་ཏུ་དངངས་བ་དང་བཅས་པས་
ཅལ་ཅོལ་མང་དུ་སྨྲ་ཞིང་གཏིང་ནས་འཚུབས་པའི་སྤྱོད་པ་སྟོན་པ་ལ། དྲག་སྔགས་
དང་ཏིང་ངེ་འཛིན་གྱིས་གཟིར་བས་(འདིར་ཚིགས་གཅིག་མི་གསལ།)ཀྱང་ཆེས་ཤིན་ཏུ་
དངངས་ཤིང་སྐྲག་པའི་སྐད་ངན་མུ་ཅོར་སྨྲ་བཞིན་པའི་ངང་ནས། ཁོ་ཉིད་ཀྱི་
སྐྱེ་རྒྱུད་སྔར་བྱས་ད་འབྱུང་སོགས་དང༌། ཟག་བཅས་ཀྱི་མངོན་པར་ཤེས་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པའི་རྩལ་གྱིས་འདས་པའི་དུས་ཀྱི་གཏམ་རྒྱུད་མང་པོ་དང་
། མ་འོངས་པ་ན་འབྱུང་
བའི་ཚུལ་མང་པོ་ལུང་བསྟན་པ་རྣམས་ཡི་གེར་བྲིས་པའི་ཤོག་དྲིལ་དེང་སང་ཀྱང་
རྩེ་ཉིད་ན་ཡོད་སྐད། དེ་ལྟར་ཅ་ཅོའི་གཏམ་མང་པོས་མཚམས་སྦྱར་ནས་སླར་
གསོལ་བ། དམ་པ་ཁྱེད་ཐོག་མར་ཕེབས་དུས་སྐུ་སྲོག་ལྷག་མ་ཅུང་ཟད་ཙམ་ཡོད་
ནའང་། སྐུ་འཁོར་བ་རྣམས་ལ་ཇུ་ཐིགས་འདོར་དུ་བཅུག་སྟེ་དེའི་མདུད་པ་བདག་
གིས་བསྒྱུར་ནས། སྐུ་སྲོག་གི་ལྷག་བཅད་ཚར་བས། ད་ནི་སངས་རྒྱས་སྟོང་
བྱོན་ཀྱང་། འཚོ་བའི་ཐབས་མེད། ཕྱག་ཕྱིར་ལས་སྣ་འཛིན་པ་འདི་དང་འདི་
ཞེས་བྱ་བ་རྣམས་ཁྲིད་དེ་འགྲོ་ཞེས་ཟེར་བ་ན། དེར་འདུས་པ་ཀུན་སྐྲག་སྟེ་གདོང་
མཆི་མ་དང་བཅས་བདག་ཉིད་ཆེན་པོ་འདི་ལ་སྐྱབས་ཞུས་པ་ན། སླར་ཡང་གནད་
ལ་གཟིར་བས། དེའི་ཚབ་དུ་རྒྱ་གར་ནག་སོགས་ཡུལ་ཆེ་གེ་མོའི་རྒྱལ་པོ་མིང་
འདི་སྐད་བྱ་བ་ཚེ་ཐར་ལ་གཏོང་ཞེས་སོགས་དང་སྔར་སྲོག་གཅད་མ་ཚར་བའི་
སྐུ་འཁོར་རྣམས་འཇོག་པ་ཁས་བླངས། གཞན་ཡང་དམ་པ་འདི་ལ་སྐྱབས་འཆའ་
བ་མཐའ་དག་ལ་གནོད་འཚེ་མི་བྱེད་པའི་མནའ་བོར་ནས། བཅོས་མ་མ་ཡིན་
པའི་གདུང་གས་ཀྱིས་ཞུ་དོན་སྨྲེ་སྔགས་སུ་འབུལ་བ་སོགས་ཉམས་ཉེས་ཤིང་ཐབས་
བྲལ་བའི་ཚུལ་རྣམས་གོང་མ་དབོན་ཉིད་ཀྱིས་སྔོན་བྱས་བའི་ལས་སྨིན་པར་དགོངས་
ཏེ། སྔ་ཐོག་ཕན་ཐོགས་སྲིད་པ་ཙམ་ཡིན་འདུག་ཀྱང་། སྔོན་ཀྱི་འཕེན་པའི་
དབང་ལས་ཐལ་ཚར་འདུག་པའི་ཚུལ། མངོན་སུམ་པ་འདི་ཉིད་ཡིན་ན། སྐུའི་
སྲོག་ལ་འཐུད་བའི་ཐབས་རྒྱལ་བས་ཀྱང་མི་མཁྱེན་པར་འདུག དེང་ནི་མི་མ་
ཡིན་ཆེན་པོ་ཉིད་ཡིན་གྱིས་མིའི་རྣམ་པ་ཙམ་དུ་བས་མོད། ད་ལྟའི་འདི་ཉིད་བཞུགས་
པར་འདོད་ན། འབྱུང་པོ་དེ་བཅིང་བས་བཅིངས་བ་ཉིད་ཀྱིས་དེ་མ་དཀྲོལ་གྱི་
བར་དུ་གནས་པ་ཉིད་དོ། དེ་ལྟ་མོད་ཀྱིས། འབྱུང་པོ་དག་ལ་དཔོན་དུ་བསམ་
པ་ནི་འཁྲུལ་བ་བས་ཀྱང་ཉིང་འཁྲུལ་ཏེ། དེས་ན་མི་མ་ཡིན། འདི་བསྐྱེད་ནས།
ཡུན་ཅུང་ཟད་ཙམ་མི་ཉིད་དུ་བཞུགས་པར་འདོད་དམ་འདེམ་ཁ་གྱིས་ཤིག ཅེས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བཀའ་སྩལ་པས། རྗེས་མའི་དོན་དེ་ཉིད་ལ་གསོལ་བ་བཏབ་པའི་ངོར། འབྱུང་
པོ་དེ་ལ་གཏོར་མ་གནང་ནས་བཀའ་བསྒོས་ཏེ། སྲིན་འཛུབ་ལ་བཅིངས་པའི་
ཕྱག་མདུད་དཀྲོལ་བས། དེ་མ་ཐག་ཏུ་འབྱུང་པོ་དེ་ཕྱིར་དེངས་ནས་ཐུགས་རིག་
གསལ་ཞིང་རྣལ་དུ་གནས་པས། ཞག་གཉིས་གསུམ་ཙམ་དུ་བཀའ་གྲོས་གནང་
འོས་དང་། བཀའ་ཆེམས་འཇོག་པ་སོགས་ཀྱང་མཛད། དེ་བས་ཀྱང་འཇིག་
རྟེན་ཕྱི་མའི་དོན་གལ་ཆེ་བར་དགོངས་ཏེ། རིགས་ཀྱི་སྙེམས་པ་དང་མངོན་པའི་
ང་རྒྱལ་དོར་ནས་བདག་ཉིད་ཆེན་པོ་འདིའི་ཞབས་ལ་གཏུགས་ཏེ། ངན་སོང་
སྦྱོང་བ་ཀུན་རིག་གི་དབང་བསྐུར་བ་དང་། གོང་དུ་འཕོ་བའི་གདམས་པ་ལ་སོགས་
པས་རྗེས་སུ་བཟུང་ནས། ཕན་བདེའི་བཀའ་དྲིན་ཡང་དག་པར་སྩལ་བ་སོགས་
པ་ནི་སྣང་སྲིད་མ་ལུས་པ་ལ་དབང་བསྒྱུར་བར་ནུས་པའི་རྟགས་སོ། །གང་གི་
ཞལ་ནས་་ཞེས་བརྗོད་ཙམ་གྱིས། །དྲོགས་པའི་གཙོ་བོ་མཐའ་དག་དངངས་
བྱེད་ཅིང་།།ཕཊ་ཀྱི་སྒྲ་ཡིས་སྲིད་གསུམ་སྒྲོལ་མཛད་པ། །གསང་བའི་བདག་
པོ་ཡང་འདིར་བྱོན་ནམ་ཅི། །མཐུ་སྟོབས་རྡོ་རྗེའི་མེ་ཆར་དྲག་པོ་ཡིས། །སྟོང་
ཕྲག་བགེགས་ཀྱི་ཚོགས་རྣམས་བསྲེག་མཛད་ཀྱང་། །འགྲོ་ཀུན་ཐུགས་རྗེའི་ཆར་
གྱིས་རབ་ཏུ་བསིལ། །ཞི་བའི་བདེ་ལ་འགོད་པའི་སྐལ་བཟང་བསྩལ། །ཁྱོད་
ཐུགས་སྙིང་རྗེ་ཆེན་པོའི་རབ་གདངས་ལས། །བགེགས་འདུལ་ཁྲོ་ཚོགས་མང་
པོའི་འཕྲོ་འདུ་ཡིས། །གཉིས་སྣང་སྲིད་པའི་འཆིང་བ་རབ་བཀྲོལ་ནས། །འགྲོ་
ཀུན་བདེ་བ་ཆེན་པོའི་གླིང་དུ་བསྒྲལ། དེ་དག་ནི་མཐུ་སྟོབས་ཀྱི་རྫུ་འཕྲུལ་མངོན་
པར་འདུ་མཛད་པའི་ཚུལ་ཆེ་ལོང་ཙམ་བརྗོད་པའི་གཏམ་གྱི་རྦ་རླབས་གྱེན་དུ་བསྐྱོད་
པའི་རིམ་པའོ།། །། དེ་ལྟར་འཇིག་རྟེན་པ་དང་རྗེས་སུ་མཐུན་པའི་ཆོ་འཕྲུལ་
སྣ་ཚོགས་པ་མངོན་པར་འདུ་མཛད་པ་ཙམ་དུ་མ་ཟད། ས་དང་ལམ་གྱི་ཡོན་ཏན་
དཔག་ཏུ་མེད་པ་ཐུགས་ལ་འཁྲུངས་ཤིང་། གྲུབ་པའི་རྟགས་ཀྱང་མང་དུ་སྟོན་
པར་མཛད་དེ། སྐུ་གཞོན་ནུའི་དུས་ཀྱི་རྣམ་པར་ཐར་པ་སྨོས་པ་རྣམས་ནི་ཐེག་
*མྦྷ



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པ་ཆེན་པོར་རིགས་སད་པའི་རྟགས་དང་། གཡུ་མཚོའི་ཁ་ལ་སོགས་པར་མི་ཟས་
ལ་མ་རྟེན་པར་ཡུན་རིང་དུ་བཞུགས་ཀྱང་། སྐུ་ལུས་རབ་ཏུ་བརྟས་ཤིང་། ཐུགས་
དམ་རིན་པོ་ཆེ་གོང་དུ་འཕེལ་བ་ལ་སོགས་པ་ནི། ཁམ་གྱི་ཟས་ལ་ཆགས་པ་དང་
བྲལ་བའི་བསམ་གཏན་གྱི་ཏིང་ངེ་འཛིན་མངོན་དུ་གྱུར་བའི་རྟགས་དང་། ལུགས་
གཉིས་ཀྱི་མཛད་པ་གང་ལ་སྦྱོད་ཀྱང་ཐོས་བསམ་སྒོམ་གསུམ་ལས་ཅུང་ཟད་ཀྱང་
མ་གཡོས་པར་སྤྱོད་པས་ལུས་སེམས་ཤིན་སྦྱངས་ཀྱི་བདེ་བ་ཐོབ་པ་ནི་དཀོན་མཆོག་
མངོན་པར་རྟོགས་པ་ཐོབ་པའི་རྟགས་དང་། རྫུ་འཕྲུལ་འདུ་མཛད་པའིཚུལ་གོང་
དུ་སྨོས་པ་རྣམས་དང་དགོན་གནས་རབ་ཏུ་མང་པོ་བཏབ་ཅིང་། རྟེན་གསུམ་
འཛམ་བུའི་གླིང་དུ་ཡ་མཚན་ཆེ་བ་རྣམས་བཞེངས་པའི་ཚེ་ནའང་འབད་རྩོལ་ལ་
མ་ལྟོས་པར་ཏིང་ངེ་འཛིན་གྱི་ངང་མི་གཡོ་བར་འགྲུབ་པ་དང་། དུས་ནམ་ཡང་
འཆད་རྩོད་རྩོམ་གསུམ་དང་ཐུགས་དམ་འཆག་མེད་ཀྱི་རིམ་པ་ལས་གཡོས་མི་
སྲིད་པར་གཞན་དོན་རྒྱ་ཆེར་འགྲུབ་པ་ལ་སོགས་པ་ནི། རྫུ་འཕྲུལ་ལ་མངའ་བརྙེས་
པའི་རྟགས་དང་། ཆོས་ཀྱི་རྗེ་གོ་བོ་རབ་འབྱམས་པས། གཙང་ཕྱོགས་ལ་སློབ་
གཉེར་ལ་འགྲོ་བར་ཞུས་པ་ན། མ་འོངས་པ་མཁྱེན་ཏེ། ད་རེས་བར་ཆད་ཅུང་
ཟད་འབྱུང་སྲིད་པ་འདུག་སོས་ཀ་སོང་ཞེས་བཀའ་སྩལ་བ་ལ། ད་རེས་རང་ཕྱིན་
ཆོག་པའི་ཞུ་བ་ནན་གྱིས་བྱུང་དུས། དབུ་ཞྭ་ཞིག་གནང་ནས། ཅེས་ཀྱང་འགྲོན་
འདི་གྱོན་ལ་སོང་འདིས་ཕན་ཐོགས་པ་ཡིན་ཞེས་གསུངས་བའི་ཚེ། དབུ་ཞབས་
ཀྱི་ཐིལ་ལ་རེག་པའི་སྨོན་ལམ་བཏབ། ཟླ་བོ་མེད་པར་བོང་བུ་ཞིག་ལ་ཇ་གཉིས་
བཀལ་ནས་སོང་བས། སེ་རུ་དཀར་ཁུང་དུ་བོང་ཁལ་ལོག་པ་ལ་འཇུས་པས་མ་
ཐུབ་པར་མི་བོང་ཁལ་གསུམ་ཆུ་འཁྲིས་སུ་ལྷུང་ནས་ཅི་བྱའི་གཏོལ་བྲལ་བའི་སྐབས་
སུ། དབུ་ཞྭ་ཞྭ་སེར་དེ་གཙང་པོའི་གཞུང་ལ་ཁྱེར་བྱུང་བ་ལས་ཡར་ལ་འགྲོ་བའི་
འགྲུལ་པ་དག་གིས་མཐོང་ནས་ཞྭ་འདི་གྱོན་མི་དེ་ཆུ་ནང་ན་ཟགས་ཡོད་པར་གདོན་
མི་ཟ་བས། དེ་ལ་ཕན་པར་བྱའོ་ཞེས་གླེང་བཞིན་པར་འོངས་པས། .མི་བོང་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
རྣམས་ཟགས་པའི་རྗེས་དེ་རིག་ནས་བལྟས་པས། མི་བོང་གཉིས་ཆུའི་འཁྲིས་
ཕྱེད་ནུབ་ཙམ་ན་མ་ཤི་བར་འདུག་པ་མཐོང་ནས་ཐག་པའི་ཞུར་ལ་དྲངས། ཆུ་
འཁྲིས་ནས་ཐག་པ་གང་གི་ཚད་ཙམ་ན་ཕ་བོང་ཞིག་ལ་ཇ་སིག་གཉིས་པོ་ཆུའི་རླབས་
ཀྱིས་ཁལ་བཀལ་བ་ལྟར་བྱས་འདུག་པ་ལ་ཞགས་པ་འཕངས་ནས་བཏོན་པས་མ་
ཉམས་པར་ཐོན་ཏོ། འབྲས་ཡུལ་སྐྱེད་མོས་ཚལ་དུ་བསྟོལ་བས། ཀུན་མཁྱེན་
གོ་བོ་རབ་འབྱམས་པ་ཞེས་སྙན་པའི་གྲགས་པ་སྲིད་གསུམ་དུ་གཡོ་བ་འདི་ལྟ་བུ་
བྱུང་ངོ་། དེའི་ཚེ་དབུ་ཞྭ་དེ་མེད་ན་ཆུ་ནང་དུ་ཁྱག་དྲིར་འཆི་བ་ལས་གཞན་པའི་
ཐབས་མི་འདུག ཁྱེད་ཀྱི་ཨ་ཁུ་དེ་ལ་མངོན་མཁྱེན་ཡ་མཚན་ཅན་མངའ་བ་ཡིན།
གསུང་བ་རྗེ་ཉིད་ལས་དངོས་སུ་ཐོས་པ་དང་། གཞན་གྲྭ་བུ་སློབ་དང་ཡོན་བདག་
སོགས་ལ་མངོན་མཁྱེན་ཡིན་པར་མི་གསུང་ཀྱང་། མ་འོངས་པའི་སྤང་བླང་ཇི་
ལྟར་ལུང་བསྟན་པ་བཞིན་ཐོག་ཏུ་བབས་པ་མང་པོ་བྱུང་བ་ལ་སོགས་པ་རྣམས་ནི་
མངོན་པར་ཤེས་པ་ཐོགས་མེད་དུ་མངའ་བའི་རྟགས་དང་། ཆར་པ་འབེབས་
གཅོད་དང་། སད་སེར་ཐོག་གསུམ་བསྲུང་བ་ལ་འབད་རྩོལ་མི་དགོས་པར་ཐུགས་
འདུན་གཏད་པ་ཙམ་གྱིས་དོན་འགྲུབ་པ་དང་། བྱང་གི་དབྲོག་དཀར་བྲག་ཕུག་
ཏུ་ཐུགས་དམ་ལ་བཞུགས་དུས་བྲག་ལ་ཕྱག་གསོན་པའི་རྗེས་གསལ་བར་དོད་པ་
བྱུང་ཞིང་། ཕུགས་གསར་ནས་རྒྱལ་གྱི་རྩིབས་རི་ལ་ཐེགས་པའི་ལམ་དུ་ཆིབས་
ཐོག་ནས་ལྷུང་ཚུལ་བསྟན་པའི་སར་ཤིན་དུ་སྲ་བའི་རྡོབ་ལ་ཞབས་གཉིས་ཀ་ནུབ་
པའི་རྗེས་གསལ་བར་དོད་པ་དང་། སེང་གེ་ཕུག་ན་རྡོ་ལ་ཞབས་གཡས་པའི་རྗེས་
གསལ་བར་དོད་པ་གཉིས་ཡོད་པ་ལ་སོགས་པ་རྣམས་ནི་འབྱུང་བ་ལ་རང་དབང་
ཐོབ་ཅིང་གནས་ལུགས་མངོན་དུ་གྱུར་པའི་རྟགས་དང་། ལོངས་སྤྱོད་མི་ཟད་
པ་ནམ་མཁའི་མཛོད་ལ་མངའ་བརྙེས་པས། ཅི་ཙམ་སྤྱད་ཀྱང་ཟད་མི་ཤེས་ཤིང་
། འགྲོ་བ་མི་དང་མི་མ་ཡིན་པ་ཐམས་ཅད་ཀྱིས་བཀའ་ཉན་ཞིང་གསུང་བསྒྲུབས་
ནས། དགོས་དགུ་ཅོག་ལྷུན་གྲུབ་ཏུ་འབྱུང་བ་ནི། སྣང་སྲིད་དབང་དུ་འདུས་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པའི་རྟགས་དང་། གཟུགས་ལ་སོགས་པའི་ཆོས་ཐམས་ཅད་ལ་མངོན་ཞེན་ལོག་
པར་མངོན་སུམ་གྱིས་གྲུབ་པ་དང་། མེ་དང་ཆུ་ལ་སོགས་པ་འབྱུང་བའི་གནོད་
པ་དང་འབྱུང་པོའི་གནོད་པས་གཙེས་པ་མང་པོ་ཞི་བར་གྱུར་ཅིག་པའི་གསུང་བྱོན་
པ་ཙམ་གྱིས་གནོད་པ་དེ་དག་ཞི་ནུས་པའི་བདེན་ཚིག་གྲུབ་པ་དང་། གཉིད་རྨུགས་
སོགས་སྒྲིབ་པ་ལྔ་དང་ནམ་ཡང་འགྲོགས་མི་སྲིད་པ་དང་། ཙཱ་རི་ནས་ཕྱིར་ཕེབས་
པ་ཚུན་དུ་སྐུ་ལ་ཤིག་སྲོ་སོགས་སྲིན་བུའི་རིགས་འགའ་ཡང་མི་མངའ་བར་ཀུན་
ལ་གྲགས་པ་དང༌། སྦྱིན་པ་ལ་འགའ་ཞིང་སེར་སྣ་ཅུང་ཟད་ཀྱང་མི་མངའ་བ་
དང་། དུས་རྟག་ཏུ་རྒྱལ་བ་དགྱེས་པའི་མཛད་སྤྱོད་ལས་གཞན་དུ་མི་བརྙེལ་བ་
དང༌། བྱང་ཆུབ་ཀྱི་སེམས་བརྟན་པ་རྐྱེན་གྱིས་མི་འཕྲོགས་པ་དང་། སྐུ་ལ་གྲིབ་
མ་མི་མངའ་པར་ངེས་པ་རྙེད་པའི་བཀའ་བཅུ་པ་སངས་རྒྱས་དཔལ་གྱིས། བདག་
ཉིད་ཆེན་པོ་འདིའི་སྐུ་ལུས་ལ་མེ་མར་དང་ཉི་མ་ལ་སོགས་པའི་མདངས་ཀྱིས་ཕོག་
པའི་ཚེ། གཞན་ལ་བསྟན་ནས་ཡིད་ཆེས་པར་བྱས་པ་ལ་སོགས་པ་ནི། བླ་མེད་
རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་དང་། གསེན་དགོན་དུ་སྐུ་
མཚམས་ལ་བཞུགས་དུས་གཅུང་པོ་ནམ་མཁའ་རྒྱལ་མཚན་པ་ལ། ངེད་ལ་ས་
ཐོབ་པའི་ཡོན་ཏན་གྱི་ཆ་ཅུང་ཟད་ཀྱང་མེད་རུང་། མདང་སང་རྨི་ལམ་གྱི་མཚན་
མ་མཐོང་བ་རྣམས་ནི་ས་ཐོབ་པའི་རྟགས་འབའ་ཞིག་ཡང་ནས་ཡང་དུ་བྱུང་།
གསུང་བ་ལན་འགའ་ཞིག་ཕེབས་པ་དང་རྗེས་སུ་མཐུན་པར། གཞི་ཐམས་ཅད་
ལ་གྱ་གྱུ་མེད་པའི་བསམ་པ་དང་། ཉེས་སྤྱོད་ལས་ལྡོག་ཅིང་བླ་མེད་རྫོགས་བྱང་
བསྒྲུབ་པའི་གེགས་མ་ལུས་པ་སྤོང་བའི་ཚུལ་ཁྲིམས་རྣམ་པར་དག་པ་དང་། དམ་
པའི་ཆོས་གསན་པ་ལ་ངོམས་ཆོག་མི་མངའ་ཞིང་། ཏིང་ངེ་འཛིན་དང་རྫུ་འཕྲུལ་
གྱིས་སངས་རྒྱས་མང་པོ་ལ་ཆོས་གསན་པའི་ཚིག་དོན་ཐུགས་སུ་ཆུད་དེ། མཁས་
རློམ་གཞན་གྱི་རྣ་བའི་སྤྱོད་ཡུལ་དུ་མ་གྱུར་པའི་གསུང་རབ་ཤིན་ཏུ་མང་པོ་མཁྱེན་
པ་དང་། རང་གི་དོན་དང་དམན་པ་ཡིད་ལ་བྱེད་པས་རྣམ་པར་དབེན་པའི་དགོན་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
པ་འབའ་ཞིག་ཏུ་བཞུགས་པ་དང་། འདྲིས་པ་དང་འཁྲེན་པ་མི་མངའ་བས་སྐུ་
སྐྱེ་བ་སྔ་མ་རྣམས་སུ་རྫུས་ཏེ་སྐྱེ་བའི་ཚུལ་མང་དུ་བསྟན་པ་དང་། ཕ་རོལ་ཏུ་ཕྱིན་
པ་ལ་སྦྱོར་ཅིང་ཉན་རང་གིས་ས་ལ་མངོན་པར་མི་དགེས་པ་དང་། བདག་ཏུ་
འཛིན་པ་ལ་སོགས་ཅུང་ཟད་ཀྱང་མི་མངའ་ཞིང་། རྣམ་ཐར་སྒོ་གསུམ་གྱི་ཏིང་
ངེ་འཛིན་ལ་དབང་འབྱོར་པ་སོགས། ས་དང་པོ་ནས་བདུན་པའི་བར་གྱི་ཡོངས་
སྦྱོང་གི་རྟགས་རྣམས་ཀྱང་གསལ་བར་མངའ། གཞན་དག་གིས་བསྐལ་པར་
འབད་ཀྱང་འགྲུབ་མི་སྲིད་པའི་བསྟན་པ་དང་སེམས་ཅན་གྱི་དོན་རླབས་པོ་ཆེ་བསྒྲུབ་
པ་ལ་བར་དུ་གཅོད་པའི་མཚན་མ་ཙམ་ཡང་མི་མངའ་བར་བདེ་བླག་ཏུ་འགྲུབ་
པ་རྣམས་ནི་ལྷའི་བུའི་བདུད་བཅོམ་པའི་རྟགས་དང་། ལས་ངན་པ་ལ་རྟག་པར་
སྤྱོད་པ་དག་གིས། དུག་གི་སྦྱོར་བ་ཞུས་པས་ཅུང་ཟད་མཉེལ་བ་ལན་གསུམ་གྱི་
བར་དུ། སྨན་པ་ལ་མ་ལྟོས་པར་ཐུགས་དམ་ཁོ་ནའི་སྟོབས་ཀྱིས་སྙུན་ལས་གྲོལ་
པར་མཛད་པ་སོགས་ནི་ནང་དུ་དུག་གསུམ་བཅོམ་པའི་དབང་ལས་ཏེ་ཉོན་མོངས་
པའི་བདུད་བཅོམ་པའི་རྟགས་དང་། འཆི་བ་མེད་པའི་རིག་འཛིན་མངོན་དུ་མཛད་
ནས་དག་པའི་ཞིང་རྣམས་སུ་རྫུ་འཕྲུལ་གྱི་རྣམ་པར་རོལ་པའི་ངང་ལས་སྤྲུལ་པའི་
སྐུ་རྒྱུན་མི་འཆད་དུ་འབྱོན་པར་མཛད་པ་ནི་འཆི་བདག་གི་བདུད་བཅོམ་པའི་རྟགས་
དང་། གཞན་སྣང་ལ་སོ་སོ་སྐྱེ་བོའི་ཚུལ་འཛིན་ཀྱང་འཇའ་ལུས་བརྙེས་པ་ལ་སོགས་
པའི་གསང་བའི་རྣམ་ཐར་རྣམས་ནི་ཕུང་པོའི་བདུད་བཅོམ་པའི་རྟགས་དང་། དུས་
ཕྱིས་ཉིན་མོའི་ཐུན་མཚམས་འགའ་ཞིག་ཏུ་གཞན་སྣང་ལ་རྣལ་མཆོག་ཅུང་ཟད་
ཙམ་ཛད་པ་ལྟར་སྣང་ཡང་མཚན་མོ་རྣལ་བ་སུ་ཞིག་གིས་ཀྱང་མ་ཚོར་བ་ལ་སོགས་
པ་ནི་མ་རིག་པའི་གཉིད་ལས་སངས་པའི་རྟགས་དང་། རྣམ་གྲོལ་དོན་དུ་གཉེར་
བ་རྣམས་ལ་ཉེ་བར་མཁོ་བའི་དོན་མི་མཁྱེན་པ་འགའ་ཡང་མི་མངའ་བ་ནི་ཤེས་
བྱ་ལ་བློ་གྲོས་རྒྱས་པའི་རྟགས་དང་། འབད་རྩོལ་མེད་པར་བསྟན་པ་དང་སེམས་
ཅན་གྱི་ཕན་བདེ་རྒྱ་ཆེན་པོ་ཤུགས་ཀྱིས་འགྲུབ་པ་ནི། ཁྱབ་པ་དང་རྟག་པའི་བདག་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ཉིད་ཅན་གྱི་འཕྲིན་ལས་ལྷུན་གྱིས་གྲུབ་པའི་རྟགས་སོ། །རྒྱ་ཆེན་ལུང་གི་ཆུ་ཀླུང་
འཁྱིལ་པའི་མཚོ། །དངོས་སྟོབས་རིགས་པའི་རྦ་རླབས་གཡོ་བ་དེར། ། ཐོས་
བསམ་སྒོམ་པའི་བང་རིམ་མཐོ་ལྡན་པ། །ཐུབ་བསྟན་གསེར་གྱི་རི་དབང་མཐོན་
པོའི་རྩེར། །ཏིང་འཛིན་སྒོ་བརྒྱ་འབྱེད་པའི་གཞལ་མེད་ཁང་། །རྣལ་འབྱོར་
བཞི་ཡི་བ་གམ་བཏོད་པ་དེར། སྙོམས་འཇུག་རྣམ་དགུའི་གདན་ཁྲི་ཡངས་པ་
ལ། །གཡོ་མེད་རྡོ་རྗེའི་སྐྱིལ་དཀྲུང་བརྟན་པོར་བཅས། །ངོ་མཚར་མཛད་པའི་
སྤྱན་སྟོང་རབ་ཕྱེ་ནས། ངེས་དོན་རྟོགས་པའི་རྡོ་རྗེ་ཆེར་གདེངས་པས། །ལྷ་
མིན་བདུད་ལས་རྒྱལ་བ་ཁྱོད་ལགས་སོ། །དེ་དག་ནི་ཡོན་ཏན་གྱི་ཆོས་མང་པོས་
ཐུགས་རྒྱུད་ཡོངས་སུ་གཏམས་པ་རྗེས་སུ་དཔག་པར་བྱེད་པའི་རྟགས་མངོན་དུ་
གྱུར་པའི་ཚུལ་ཆེ་ལོང་ཙམ་བརྗོད་པའི་གཏམ་གྱི་རྦ་རླབས་གྱེན་དུ་བསྐྱོད་པའི་རིམ་
པའོ། །དེ་ལྟར་ཐོས་བསམ་སྒོམ་གསུམ་གྱིས་རང་དོན་མཐར་ཕྱིན་ནས་གཞན་
གྱི་དོན་རྒྱ་ཆེན་པོ་མཛད་པའི་ཚུལ་ཡང་། །ཐོག་མར་བཤད་པ་ཉིན་མོར་བྱེད་
པའི་དགའ་སྟོན་གྱིས་སྐལ་ལྡན་གྱི་སློབ་མ་རྣམས་ལ་ཡང་དག་པའི་ལམ་སྣང་བར་
མཛད་པའི་ཚུལ་བརྗོད་པར་བྱ་སྟེ། །དགུང་ལོ་བནྡོ་བརྒྱད་བཞེས་པ་ཤིང་མོ་ལུག་
གི་ལོའི་དབྱར་ཆོས་ཀྱི་ཐོག་ཏུ། དཔལ་གསང་ཕུ་ནེའུ་ཐོག་རྡོ་རྗེའི་གདན་གཉིས་
པར་གྲགས་པའི་ཆོས་ཀྱི་གྲྭ་ཆེན་པོའི་འཆད་ཉན་པར་མངའ་གསོལ་ཏེ། མཐོང་
སྨོན་གྲྭ་ཚང་གི་ཆོས་སྟོན་པར་གསེར་གྱི་ཁྲི་ལ་ཞབས་ཀྱི་པདྨོརྣམ་པར་བཀོད་ཅིང་།
།འཇམ་དབྱངས་དཀོན་མཆོག་བཟང་པོའི་སྲས་ཀྱི་ཐུ་བོར་བཟུང་ནས་། ཡུམ་
ཤེས་རབ་ཀྱི་ཕ་རོལ་ཏུ་ཕྱིན་མ་འབུམ། མཐོང་སྨོན་དང་དེ་གང་དུ་བཞུགས་པའི་
གནས་གཟིམས་ཁང་མཐོང་སྨོན་གྱིས་ཐོག་དྲངས་། དམ་པ་དེ་ཉིད་ཀྱི་མཆོད་
པའི་རྟེན་དང་། ཉེ་བར་སྤྱད་པའི་ལོངས་སྤྱོད་དང་གྲྭ་བུ་སློབ་ལ་སོགས་པ་དབང་
རིས་སུ་ཡོད་དོ་ཅོག་བསྩལ་བ་ན། བདག་རྐྱེན་དུ་མཛད་ནས་ཆ་དགོན་ཕུག་པ་
ལ་སོགས་པར་འཆད་ཉན་ཁོ་ན་ལ་བརྟན་པ་མི་ལྷོད་པས་ཀློག་པའི་གྲྭ་ལས་གཞན་
i;



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ད་མི་འཆེལ་བའི་གོ་བཞེས་ཏེ། ལས་(ལ་）སྟོད་ལྷོ་བྱུང་ནས་དྭགས་ཀོང་གི་
བར་སྟོད་སྨད་ཡན་ཕྱིན་མཐའ་དག་ཏུ་ཆོས་བར་ལ་བཏེག་ནས། ། དམ་པའི་
ཆོས་ཀློག་པ་ཁོ་ན་ལྷུར་མཛད་པ་ལས། །བུ་སློབ་ཀྱི་འདུ་བ་རྒྱ་མཚོ་ལྟ་བུར་འཕེལ་
ཞིང་། །ཕལ་ཆེ་བ་གཞན་དོན་ནུས་པའི་དགེ་བའི་བཤེས་གཉེན་བརླབས་པོ་ཆེ་
ཤ་སྟག་དུ་ཚར་བས། །བསྟན་པ་ལ་ཕན་པ་དཔག་ཏུ་མེད་པ་མཛད་ཅིང་། །དུས་
ཕྱིས་རོང་སྟོང་ཐམས་ཅད་མཁྱེན་པ་གནས་ངེས་མེད་དུ་འཆད་ཉན་མཛད་པའི་
ཟུར་ཆོས་པའང་ཡུན་རིང་དུ་མཛད་དེ། རིགས་ལྔ་ལྷ་ཁང་དང་། སྲིན་པོ་རི།
ཆུ་ཤུལ་གནས། བྱང་ཆུབ་གླིང་། དོ་མ་ཤེལ་གྲོང་། བོད་ཀྱི་རི་བོ་རྩེ་ལྔའི་མགུལ་
ལ་སོགས་པ་རྣམས་དང་། སྙེ་ཕུ་ཤུག་གསེབ། བསམ་ཡས། གྲྭ་ཐང་། བྱིང་
། བྱ་ས། ཐང་པོ་ཆེ། ཁྲ་འབྲུག རྩེས་ཐང་། སྣེ་གདོང་། རྒྱལ་བཟང་ལ་
སོགས་པ་རྣམས་དང་། ཕན་ཡུལ་གྱི་གྲོ་ས། ཉན་པོ། སྐམ་དགོན། མཁར་
རྩེ། གླང་ཐང་། རྒྱལ་ལྷ་ཁང་། གྲུབ་ཀྱི་ཕུ་མདའ་ལ་སོགས་པ་དང་། ལོ་བྱ་
ཡུལ། སྤངས་ས། རྒྱུ་སྟེངས། ཨེ་ཝཾ་སོགས་དབུ་རུ་སྟོང་ཀྱི་སའི་ཆ་རྣམས་
དང་། དྭགས་པོར་འདིར་མ་དཔེར་ཚིག་གཅིག་མི་གསལ་གྲུམ་ལུང་ཕུ་མདའ།
སྒམ་པོ། ལོ་རླན་སོགས་སུ་ལན་མང་དུ་ཕྱགས་ཕེབས་ཏེ། ཆོས་ཀྱི་འཁོར་ལོ་
བསྐོར་ཞིང་། གཞན་ཡང་ཡར་ཀླུངས་སྟོད་སྨད། སྐྱིད་གཡོར། དབུས་རི།
དབུར་ཕན་སོགས་གནས་གཅིག་ཏུ་མ་ངེས་པའི་ཡུལ་གྲུ་མང་པོར་ཆོས་ཀྱི་དགའ་
སྟོན་བསྩལ་ལོ། དེ་ལྟར་རྣམ་པར་དཀར་བའི་འཕྲིན་ལས་ཆེན་པོའི་ངང་ཉིད་དུ།
ཤྲཱིནཱལེནྡྲའི་ཆོས་གྲྭ་ཆེན་པོའི་གཞི་ཐིངས་རྗེས། དགུང་ལོ་བཞི་བཅུ་ཞེ་ལྔ་བཞེས་
པ། ཆུ་ཕོ་ཁྱི་ལོའི་དབྱར་ཆོས་ཀྱི་ཐོག་ཏུ། ཀུན་མཁྱེན་རོང་པོ་ཉིད་ཀྱིས་རྒྱལ་
ཚབ་དམ་པར་མངའ་གསོལ་ནས། གདན་སར་བསྐོས་ཏེ། དཔལ་ནཱ་ལེནྡྲའི་
ཆོས་སྡེར་གཏོགས་སོ་ཅོག་གི་གཙུག་གི་ནོར་བུར་གྱུར་ལ། དེ་དག་གི་བར་སྐབས་
སུ་ལྷོ་པ་ཁྲི་དཔོན་གྱིས་ལ་སྟོད་ལྷོར་སྤྱན་དྲངས་ནས་ཤེལ་དཀར་ཆོས་སྡེའི་ཚོགས་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པ་ལ་ཆོས་ཀྱི་འཁོར་ལོ་རྒྱ་ཆེན་པོ་བསྐོར་ཞིང་ཕུགས་གསར་དབྱར་ཆོས་བར་གྱི་
ཐོས་བསམ་རྒྱ་ཆེན་པོ་འབྱུང་བའི་སྲོལ་བཏོད་པར་མཛད་པ་དང་། ཆོས་ཀྱི་རྗེ་
མཁས་གྲུབ་དགེ་ལེགས་དཔལ་བས། རྒྱངས་རྩེ་ཆོས་སྡེའི་གདན་ས་སྐྱང་ནས་
ཡོན་མཆོད་ཁ་རྒྱུས་མཛད་པ་ན། ཁོང་བས་ལྷག་པ་བདག་ཉིད་ཆེན་པོ་འདི་འབའ་
ཞིག་ཏུ་བསམས་ནས་གདན་ས་མཛད་པར་གསོལ་བ་བཏབ་པ་ལ། ཀུན་མཁྱེན་
རོང་པོའི་བཀའ་མ་ཆོག་བས་གདན་སར་མ་བཞུགས་ཀྱང་། དཔལ་འཁོར་བདེ་
ཆེན་གྱི་འདུས་པ་ཆེན་པོའི་ཚོགས་ལ་ཆོས་ཀྱི་འཁོར་ལོ་ཡུན་རིང་དུ་བསྐོར་ཞིང་
། རིན་སྤུངས་ནང་སོ་དཔལ་རིན་པས་གསུང་ཆོས་ཞུར་བར་སྤྱན་དྲངས་པའི་
ཞོར་ལས་བྱམས་ཆེན་གྱི་ཚོགས་སུ་ཡང་ཆོས་ཀྱི་འཁོར་ལོ་བསྐོར་བར་མཛད། ཧེན་
ཆེན་པོ་ཀུན་དགའ་རྒྱལ་མཚན་པས་སྤྱན་དྲངས་ནས། སྔོན་དགའ་ཆོས་སྡེའི་
དགེ་འདུན་གྱི་ཚོགས་ལ་ཆོས་ཀྱི་འཁོར་ལོ་བསྐོར་བ་ཡང་ལན་མང་དུ་མཛད།
མཐོང་སྨོན་གཟིམས་ཁང་གི་ཞིག་སོས་ལ་ཕྱགས་ཕེབས་བའི་དུས་ལ་སོགས་པ་
སྐབས་མང་པོར། གསང་ཕུའི་ཚོགས་པ་ལའང་ཆོས་ཀྱི་འཁོར་ལོ་རྒྱ་ཆེན་པོ་བསྐོར་
པར་མཛད་ལ། སྣེ་གདོང་དུ་ཕེབས་དུས་ལ་སོགས་པར། སྤུ་གུ་དོ་གྲྭ་ཚང་གི་
ཆོས་ཁྲི་དམར་པོའི་ཐོག་ནས་རྩེས་ཐང་གི་འདུས་པ་ཆེན་པོའི་ཚོགས་ལ་ཆོས་ཀྱི་
འཁོར་ལོ་བསྐོར་བ་ཡང་ལན་མང་དུ་མཛད། བསམ་ཡས་ཀྱི་ཡུ་འབྲོག་ཆོས་ཁྲི་
ལ་བཞུགས་ནས་ཚོགས་ཆོས་ཀྱང་ལན་མང་དུ་གསུངས། ཁྱེད་པར་སྐུ་འདའ་
ཁར་སྙེ་ཐང་འོར་དུ་གསང་ཕུའི་གདན་ས་པ་རྣམ་གཉིས་ཀྱིས་ཐོག་དྲངས། འདུས་
པའི་དགེ་འདུན་ནིསྟོང་དང་བཞི་བརྒྱ་ཙམ། གཞུང་ཆོས་ཀྱི་དཔེ་འགྲེམས་རང་
ཀྱང་བདུན་བརྒྱ་ལ་ཉེ་བ་ཙམ་ཚོགས་པ་ལ། མདོ་སྡེ་དང་རྒྱུད་སྡེ་དང་བསྟནབཅོས་
ཀྱི་གཞུང་ཆེན་མོར་གཏོགས་པ་དང་བཅས་པ་པོད་ཆེན་ཉི་ཤུ་རྩ་ལྔའི་གཞུང་ཆོས་
སྦྲེལ་ནས་གནང་། སྲུབས་བར་རྣམས་སུ་གསུང་ངག་རིན་པོ་ཆེ་ལམ་འབྲས་བུ་
དང་བཅས་པའི་ཁྲིད་དང་། ཟབ་ལམ་དཔལ་ལྡན་ནཱ་རོ་པ་ཆེན་པོའི་ཆོས་དྲུག་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
གི་ཁྲིད་དང་། རྣལ་འབྱོར་ཡན་ལག་དྲུག་པའི་ཁྲིད་ལ་སོགས་པ་ཁྲིད་བཀའ་མི་
འདྲ་བ་བདུན་བསྩལ་བས་ཞག་རེ་ཆོས་ཐུན་སུམ་ཅུ་རྩ་ཅིག་（གཉིས་)རེ་སྐྱར་
ཆོས་དང་བཅས་པ་གནང་། མཚན་མོའི་ཆ་ལ་དབང་བསྐུར་རྗེས་གནང་སོགས་
གང་ལ་གང་མཚམས་པའི་ཆོས་ཀྱི་འཁོར་ལོ་རྒྱུན་མི་ཆད་དུ་བསྐོར་བར་མཛད་
པ་རྣམས་ནི། ཊཱིཀ་གཞུང་བཤད་པ་ཉམས་ལེན་དང་བཅས་པ་ཐུགས་ཁོ་ན་ནས་
གསུངས་ཤིང་། དེའི་རིང་ལ་ཕྱག་དཔེར་གཏོགས་པ་ཡི་གེ་ནི་གཅིག་ཀྱང་གཟིགས་
པ་ལྟ་ག་ལ་ཞིག སྐུའི་ཉེ་ལོགས་ཙམ་དུ་ཡང་མི་བཞུགས་པས། ཐམས་ཅད་
ཚིག་མཐུན་པར་མི་བརྗེད་པའི་གཟུངས་མངའ་བར་ཁ་ཚོན་གཅོད་ལ། ཕྱོགས་
དང་ཕྱོགས་རྣམས་སུ་ནི་རྗེ་བཙུན་འཇམ་དཔའི་དབྱངས་དང་དུས་ནམ་ཡང་མི་
འབྲལ་བས་ན་རྗེ་བཙུན་གྱིས་གསུངས་པ་ཉིད་ལ་རྗེས་ཟློས་མཛད་པར་གོར་མ་ཆག་
གོ་ཞེས་གླེང་བར་གྱུར་ཏོ། མདོར་ན་དགུང་ལོ་བཅོ་བརྒྱད་པ་ནས་དྲུག་ཅུ་རྩ་གཅིག་
པའི་བར་དུ། མདོ་རྒྱུད་བསྟན་བཅོས་མན་ངག་རིག་གནས་ལ་སོགས་པ། བོད་
གངས་ཅན་ན་བཞུགས་པའི་དམ་པའི་ཆོས་ཡིན་ནོ་ཅོག་གསུངས་ནས། བསྟན་ ་
པ་ལ་ཕྱག་རྗེས་རྒྱ་ཆེར་མཛད་དོ། །འབུམ་ཕྲག་གཞུང་གིས་མཛེས་པའི་མགྲིན་
པ་ནས། །ངེས་དོན་སྦྲང་རྩིས་མྱོས་པའི་གླུ་དབྱངས་མཁན། །གསུང་རབ་འདབ་
བརྒྱ་གཡོ་བའི་སྐྱེད་ཚལ་དུ། །ལེགས་བཤད་སྙན་པའི་དར་དིར་སྒྲོག་ལ་མཁས།
།གུང་ཁྱོད་ཤེས་བྱའི་མཁའ་ལ་ཐོགས་མེད་རྒྱུ། །ལུང་རིགས་མངར་བའི་བཅུད་
ཀྱིས་ལུས་རྒྱས་པ། །ཤེས་ལྡན་རྣ་བར་སྐྱུགས་པའི་ཆོས་ཀྱི་གཏམ། །སྦྲང་རྩིའི་
དོག་པས་གངས་ཅན་མ་ལུས་གང་། །དམ་ཆོས་འཆད་ལ་མཁས་པའི་ཉི་མ་ནི།
།གནས་ལྔ་རིག་པའི་མཁའ་ལ་ཤར་བའི་ཚེ། །བློ་ལྡན་བློ་ཡི་པད་ཚལ་ཁ་ཕྱེ་ནས།
རྣམ་སྤྱོད་འཛུམ་པའི་གེ་སར་རྒོད་པར་མཛད། །ལེགས་བཤད་ཉིན་མོར་བྱེད་
པ་ཤར་པ་ན། །ལོག་སྨྲའི་བྱ་ཚོགས་ལྐུགས་པར་བྱས་ནས་ཀྱང་། །མི་ཤེས་མུན་
པ་སེལ་བར་མཛད་མོད་ཀྱིས། །ཡེ་ཤེས་སྣང་གསལ་ལོང་ཅིག་སྐལ་ལྡན་ཀྱི། །དེ་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ལྟར་བཤད་པའི་དགའ་སྟོན་གྱིས་སྐལ་བ་དང་ལྡན་པའི་གདུལ་བྱ་གྲངས་མེད་པ་
བླ་ན་མེད་པའི་བྱང་ཆུབ་ཀྱི་ལམ་ལ་འགོད་པར་མཛད་དེ་བདག་ཆེན་འཇམ་
དབྱངས་པ་དང་། མཐུ་སྟོབས་དབང་ཕྱུག་ལ་སོགས་པ་ས་སྐྱ་འཁོན་གྱི་གདུང་
རྒྱུད་རྣམས་དང་། གོང་མ་གྲགས་པ་རྒྱལ་མཚན་དང་། སྤྱན་སྔ་རིན་པོ་ཆེ་ངག་
གི་དབང་པོ་སོགས་ལྷ་གཟིགས་རླངས་ཀྱི་གདུང་རྒྱུད་རྣམས་དང་། གཞན་ཡང་
འབྲི་སྟག་གི་ཞལ་ངོ་སོགས་དབུས་གཙང་གི་ཆེ་བཙན་མང་པོ་གསུང་ཆོས་ཀྱི་བདུད་
རྩིས་ཚིམ་པར་མཛད། དབུ་ཞྭ་བླ་མ་ནམ་མཁའ་རྒྱལ་མཚན་ལ་སོགས་པ་རྒྱལ་
མོ་རོང་དང་། རྩོང་ཁའི་ཡུལ་གྱི་ཆེ་གཉན་བཙུན་གསུམ་དཔག་ཏུ་མེད་པ་དང་
། ལྷ་འབྲི་ཤེས་རབ་རྡོ་རྗེ་བ་སོགས་རིབ་སྒང་གི་ཆེ་བཙུན་དུ་མ་དང་། སྲི་དཀར་
དབོན་ཐུང་ལ་སོགས་པ་འཛམ་ཡུལ་གྱི་མི་ཆེན་དུ་མ་དང་། དྲུང་ཏིང་འཛིན་ནམ་
མཁའ་བ་སོགས་གོག་གླིང་ཨ་གྲོ་ལྷན་གྱི་མི་ཆེན་པོ་རྣམས་དང་སྐྱེ་རོང་ལྕགས་གསུམ་
གྱི་བླ་དཔོན་མང་པོ་དང་། ནང་ཆེན་གྲགས་པ་ཁུ་དབོན་དང་། ཚངས་གསར་
བསོད་ནམས་འོད་ཟེར་བ་སོགས་སྒོམ་སྡེ་ནང་ཡ་གཉིས་ཀྱི་ཞལ་ངོ་ལ་སོགས་པ།
མདོར་ན་མདོ་ཁམས་ཀྱི་ཆེ་གཉན་བཙུན་གསུམ་ཕལ་ཆེ་བ་ཆོས་ཀྱི་བཀའ་དྲིན་
ནོད་པས་ཚིམ་པར་མཛད་པ་དང་གསུང་ལས་འཁྲུངས་པའི་དགེ་བའི་བཤེས་གཉེན་
ཀྱང་། ཤེལ་དཀར་དུ་ཆོས་རྗེ་རྗེ་བཙུན་པ་སོགས་གདན་ས་པ་གཉིས་རྒྱུད་དང་
། སེམས་དཔའ་ཆེན་པོ་བྱང་ཆུབ་བློ་གྲོས་པ་སོགས་ཆོས་འཆད་རབ་ཏུ་མང་པོ།
མཁན་ཆེན་སྤོ་ར་བ་ལ་སོགས་པ་ངམ་རིངས་དང་། བཟང་ལྡན་སོགས་སུའང་
གསུང་ལས་འཁྲུངས་པའི་ཆོས་འཆད་མང་དུ་འཕེལ་ཞིང་། སྣར་ཐང་དཔལ་
འཁོར་བདེ་ཆེན། ཞ་ལུ། བཀྲ་ཤིས་ལྷུན་པོ། བྱམས་ཆེན། ཆོས་ལུང་། མངོ
དགའ་ཆོས་སྡེ་སོགས་སུ་ཡང་གསུང་ལས་སྐྱེས་པའི་འཆད་ཉན་མང་དུ་བྱུང་།: དབུ་
རུ་སྟོད་དུ་རྒྱ་ཆེན་ཆོས་ཀྱི་སྤྱན་མངའ་བ་བསོད་ནམས་ལྷའི་དབང་པོ་སོགས་བྱུང་
ཡུལ་གྱི་གདན་ས་པ་གཉིས་རྒྱུད་ཆོས་འཆད་ཀྱི་ཚོགས་དང་བཅས་པ། སྤངས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ས། རྒྱུ་སྟེངས། ཨེ་ཝཾ་སོགས་ཀྱི་སྤྱན་སྔ་དང་ཆོས་འཆད། གཞན་ཡང་རྒྱ་
འབྲི་ལ་སོགས་པར་ཆོས་སྟོན་པར་ནུས་པའི་བུ་སློབ་མང་དུ་བྱུང་། འཕན་ཡུལ་
དུ་ནཱ་ལེནྡྲ་ཉིད་ཀྱིས་གདན་ས་པ་ཆོས་འཆད་ཀྱི་ཚོགས་དང་བཅས་པ་མང་པོ་དང་
། གླང་ཐང་དུ་ཆོས་ཀྱི་རྗེ་བློ་གྲོས་རྒྱལ་མཚན་བ་སོགས་སྤྱན་སྔ་གཉིས་རྒྱུད་ ཆོས་
འཆད་མང་པོ་དང་བཅས་པ། ལྷ་ཁང་དུའང་སྤྱན་སྔ་གཉིས་རྒྱུད་ཆོས་འཆད་
མང་པོ་དང་བཅས་པ། དེ་འཐུན་དྲོ་ས། ཉན་པོ། སྐམ་དགོན། ཐང་སག
སྒོ་ཡབ། གསས་ཁང་སོགས་སུའང་། གདན་ས་བ་དང་འཆད་ཉན་མཛད་པའི་
བུ་སློབ་མང་དུ་བྱུང་། སྐྱིད་ཤོང་དུ་ཆོས་ཀྱི་རྗེ་ནམ་མཁའ་བསྟན་པ་དང་ཆོས་
རྗེ་གྲགས་རྒྱལ་བ། ཆོས་རྗེ་ལེགས་མཆོག་པ་སོགས་གསང་ཕུ་གླིང་སྟོད་ཀྱི་གདན་
ས་པ་མང་པོ་དང་། པཎྜིཏ་ཆེན་པོ་ཤེས་རབ་དཔལ་ལྡན་པ་དང་། ཆོས་ཀྱི་རྗེ་
ཆོས་རྒྱལ་བ་སོགས་གསང་ཕུ་གླིང་སྨད་ཀྱི་གདན་ས་པ་མང་པོས་ཐོག་དྲངས།
གསང་ཕུའི་ཆེན་པོ་ཆོས་འཆད་མཛད་པའི་བུ་སློབ་ཀྱང་མང་དུ་བྱོན། ཚལ་གུང་
ཐང་། བདེ་བ་ཅན། ཟུལ་བུ། སྒ་སྐྱོར་སོགས་སུ་སྡེ་སྣོད་འཆད་པའི་བུ་སློབ་
མང་ོ་དང་། ཆོས་རྗེ་སྒྲ་བ་སོགས་ཆོས་རྫོང་གི་གདན་ས་པ་བརྒྱུད་མ་དང་། ངག་
དབང་དགྱེས་པའི་རྡོ་རྗེ་སོགས་བཀྲ་ཤིས་སྒང་གི་གདན་ས་པ་དང་ཆེན་པོ་ཆོས་
འཆད་རབ་ཏུ་མང་པོ་དང་། དཔལ་རི་བྲག་ནག་གི་གདན་ས་པ་སོགས་གསང་
སྔགས་ཀྱི་གྲྭ་ས་རྣམས་སུ་ཡང་གསུང་ལས་སྐྱེས་པའི་ཆོས་འཆད་བ་མང་དུ་བྱུང་
ཞིང་། རི་བོ་དགེ་ལྡན་དང་། སེར་འབྲས་སོགས་སུ་ཡང་གསུང་ཆོས་ཀྱི་བཀའ་
དྲིན་ཐོབ་པའི་ཆོས་འཆད་མང་དུ་བྱུང་ངོ་། མཁན་ཆེན་གྲགས་རིན་པ་དང་།
མཁན་ཆེན་ཆོས་རྒྱལ་བ་སོགས་ཚོགས་སྡེ་བཞིའི་མཁན་པོ་དང་། ཆོས་འཆད་
མང་པོའང་གསུང་ལས་སྐྱེས། ཆེན་པོ་དཔལ་འབྱོར་བ་ལ་སོགས་རྩེད་ཐང་གི་
ཆེན་པོ་ཆོས་འཆད་གྲངས་ཀྱིས་མི་ལང་བ་དང་། ཆོས་ཀྱི་རྗེ་ལྷུན་བདེབ་ལ་སོགས་
པ་གདན་ས་ཐེལ་གྱི་མཁན་སློབ་ཆོས་གསུམ་སོགས་དུས་དེའི་ཚེ། བསྟན་པ་འཛིན་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པའི་སྐྱེས་བུ་ཕལ་ཆེར་དམ་པ་འདིའི་གསུང་ལས་སྐྱེས་པ་ཤ་སྟག་ཡིན་ལ། བན་
སྒར་བ་འཇམ་དཔལ་བཟང་པོ་དང་། ལོ་ཆེན་བསོད་ནམས་རྒྱ་མཚོའི་སྡེ་དང་
། གྲུབ་ཆེན་སངས་རྒྱས་བསམ་འགྲུབ་ལ་སོགས་ཏེ། མཁས་ཤིང་གྲུབ་པ་བརྙེས་
པས་མི་ཆེན་པོ་རྣམས་ཀྱི་བླ་མར་གྱུར་བ་མང་
ར་བ་མང་པོའང་གསུང་ལས་སྐྱེས། བསྟན་
པའི་མངའ་བདག་བྱམས་ཆེན་རབས་འབྱམས་པ་དང་། པཎ་ཆེན་ཤཱཀྱ་མཆོག་
ལྡན་པ་དང་། ཀུན་མཁྱེན་གོ་བོ་རབ་འབྱམས་པ་ལ་སོགས། བྱ་བྲལ་འཆད་
ཉན་གྱི་སྒོ་ནས་བསྟན་པའི་རྩ་ལག་མཆོག་བརྙེས་ཏེ། སྙིགས་མའི་དུས་སུ་ཐུབ་
པ་གཉིས་པ་ལྟར་གྲགས་པ་རྣམས་ཀྱང་བདག་ཉིད་ཆེན་པོ་འདི་ལ་གསུང་ཆོས་
བཀའ་དྲིན་ནོད་པ་ཤ་སྟག་སྟེ། དེའི་ཕྱིར་དམ་པ་འདིའི་སློབ་མ་དང་། ཡང་
སློབ་ཉིད་སློབ་ཀྱིས་གངས་ཅན་གྱི་ལྗོངས་མ་ལུས་པ་ཁྱབ་པར་གང་བས་ན། བསྟན་
པ་དང་ཕན་བདེ་རབ་འབྱམ་གྱི་བཀའ་དྲིན་མུ་མེད་པར་བསྩལ་ལོ། དབུས་གཙང་
གི་སའི་ཐིག་ལེ་མ་ལུས་པ་མཁས་པའི་འཁོར་ཚོགས་ཀྱིས་གང་བར་མཛད་པ་དེ་
བཞིན་དུ། མངའ་རིས་དང་། མདོ་ཁམས་སོགས། རྒྱ་དཀར་ནག་ལ་ཐུག་གི་
ར་དུ་མཁས་གྲུབ་ཀྱི་སློབ་མ་དང་། ཡང་སློབ་ཉིང་སློབ་སོགས་ཀྱིས་གང་བར་
མཛད་མོད་ཀྱིས། ཡི་གེའི་ཚོགས་ལ་འཇིགས་པས་རེ་རེ་བཞིན་བྲི་བར་མ་སྤོབས་
སོ། །རིགས་རུས་ཆོ་འབྲང་དྲེགས་པས་རབ་འགྱིང་ཞིང་། །གངས་རིའི་ལྗོངས་
འདིར་ཆེ་བར་རློམ་རྣམས་ཀྱང་། །ཁྱོད་ཀྱི་ཞབས་བཟུང་རེག་པའི་གེ་སར་རྡུལ།
།གཙུག་གི་ནོར་བུའི་རྒྱན་དུ་གུས་བསྟེན་ཞིང་། །ཁྱོད་གསུང་རྣ་བར་ལྷུང་བའི་
མཁས་མང་ནི། །འབུམ་ཕྲག་ཆོས་ཀྱི་ཁྲི་ལ་རབ་འཁོད་ནས། །ལེགས་བཤད་
ཟབ་མོའི་ཆར་གྱི་རྒྱུན་ཕབ་པས། །ཐུབ་བསྟན་རྒྱ་མཚོའི་རྫིང་(རྫིང་)རྣམས་
ཡོངས་སུ་འགེངས། །བརྒྱད་ཁྲི་བཞི་སྟོང་ཆོས་ཀྱི་སྒོ་ཕྱེ་ནས། །འགྲོ་ཀུན་ཐར་
པའི་ལམ་ལ་རབ་ཁྲིད་དེ། །རྣམ་གྲོལ་གསེར་གྱི་ཁང་བཟང་ཉམས་དགའ་བར།
།བདེ་ཆེན་སྐུ་བཞིའི་དཔལ་ལ་འགོད་པར་མཛད། །དེ་དག་ནི་འཆད་པ་ཉིན་མོར་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བྱེད་པའི་འོད་ཀྱིས་ཕྲེང་བས་སྲིད་པ་གསུམ་གྱི་མུན་པ་བསལ་ནས་གདུལ་བྱའི་པད་
ཚལ་རྒྱས་པར་མཛད་པའི་ཚུལ་ཆེ་ལོང་ཙམ་བརྗོད་པའི་གཏམ་གྱི་རྦ་རླབས་གྱིན་
དུ་བསྐྱོད་པའི་རིམ་པའོ།། །།ད་ནི་རྩོད་པ་སེང་གེའི་ང་རོས་ཕྱིར་རྒོལ་བའི་གླང་
ཆེན་སྨྱོན་པ་བརྟུལ་བའི་ཚུལ་བརྗོད་བར་བྱ་སྟེ། སྐུ་གཞོན་ནུར་བཞུགས་ནས་
གསན་སྦྱོང་མཛད་པའི་ཚེ་ནའང་། བསྡུས་གྲྭ་རིགས་ལུང་གི་སར་སུས་ཀྱང་འགྲན་
པར་མི་བཟོད་པའི་རིགས་པའི་དཔུང་མངའ་བས། དྭགས་དབོན་རིགས་པའི་
དབང་ཕྱུག་བྱ་བར་ཀུན་མཐུན་པའི་སྟོན་གྲགས་ཀྱིས་ཕྱོགས་ཐམས་ཅད་དུ་ཁྱབ་
པར་མཛད་ལ། བླ་མ་སློབ་དཔོན་དུ་གྱུར་ནས་ཀྱང་། ཚོགས་བསོགས་པ་དང་།
གླིང་བསྲེ་བས་ཞབས་འབྲིང་དུ་ཐལ་མོ་ཁ་དབྱེ་བར་མི་ནུས་པ་ཙམ་དུ་གྲགས་ཤིང་།
དེའི་ཚེ་དཔལ་གསང་ཕུའི་གྲྭ་ས་ན་རྩོད་པ་ལ་འགྲན་པའི་ཟླ་དང་བྲལ་བ་ནི། བདག་
ཉིད་ཆེན་པོ་འདི་དང་། མཁས་པ་དགེ་བ་རྒྱལ་མཚན། གྲྭ་ཆུང་ཡོན་ཏན་རྒྱ་
མཚོ་དང་གསུམ་པོ་ཁོ་ནའོ་ཞེས་ཟེར་ཞིང་དེ་དག་ལས་ཀྱང་མཆོག་ཏུ་གྱུར་པ་ནི་
དམ་པ་འདི་ཁོ་ནའོ། ཞེས་ཡོངས་སུ་གྲགས་སོ། །དུས་ཕྱིས་ཙཱ་རི་ནས་ཕེབས་
རྗེས། རྗེ་བཙུན་མཁྱེན་པའི་གཏེར་གྱི་བཀའ་དྲིན་ལས། བདེ་བར་གཤེགས་
པའི་གསུང་རབ་མ་ལུས་པ་ལ་ལྐོག་ཏུ་མ་གྱུར་པའི་སྤྱན་ཐོབ་པས། གཞུང་ལུགས་
མང་པོ་ལ་གཞན་གྱི་ནོར་བའི་ཕྲེང་བ་རྣམས་ཀྱང་ཕྱིན་ཅི་མ་ལོག་པར་མཁྱེན་ཏེ།
སྔར་རྒོལ་བའི་འདོད་པ་ཇི་སྙེད་པ་ཡི་གེར་བཀོད་ནས། ནོར་བའི་ཚོགས་འདི་
རྣམས་དྲུང་ནས་འབྱིན་པའི་རིགས་པའི་དཔུང་མདའོ་ཞེས། ཕྱིར་རྒོལ་ཡང་དག་
ཏུ་ཞལ་གྱིས་འཆེས་ཞེས་ཤིང་། ལན་ཐོབ་ཅིག་ཅེས་བྱ་བ་དང་། ཡང་དག་པའི་
གྲུབ་པའི་མཐའ་ནི་འདི་དང་འདིའོ་ཞེས་དངོས་པོ་སྟོབས་ཞུགས་ཀྱི་རིགས་པས་
གྲུབ་པའི་དམ་བཅའ་བ་མང་པོ་ཡི་གེར་བཀོད་ནས། རྒོལ་བ་པོ་ཇི་སྙེད་མཆིས་
པའི་རྩོད་པ་ལ་ལན་གྱིས་སྣང་བས་དཀར་པོར་མཛད་དོ། ཞེས་སྔ་རྒོལ་རྣམ་དག་
ཏུ་ཞལ་གྱིས་འཆེས་པའི་རྩོད་ཡིག། ལྷ་སའི་རྡོ་རིངས་ལ་སྦྱར་ཏེ་འབེལ་བའི་གཏུམ་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
གྱིས་སྒྲོགས་པར་མཛད་པ་ན། བདག་ཉིད་ཆེན་པོ་འདིའི་རིགས་པའི་དཔུང་བཟོད་
པ་ནི་འཇིག་རྟེན་གྱི་ཁམས་ན་སུ་ཡང་མ་འཚལ་ན། རྩོད་པར་བཟོད་པ་ལྟ་ག་ལ་
ཞིག། ཐམས་ཅད་སྤོབས་པ་དང་བྲལ་བར་བྱས་སོ་ཞེས་སྙན་པའི་གྲགས་པས་
ས་ཆེན་པོ་ཁོར་ཡུག་དང་བཅས་པ་ཁྱབ་པར་གྱུར་ཏོ། །ཡང་ལན་ཅིག་གི་ཚེ་གོང་
མ་གྲགས་པ་འབྱུང་གནས་ལྷ་སར་ཕེབས་པས། རི་བོ་དགེ་ལྡན་ནས་ཆོས་ཀྱི་རྗེ་
མཁས་གྲུབ་དགེ་ལེགས་དཔལ་བ་བྱོན་པ་དང་། བདག་ཉིད་ཆེན་པོ་འདི་ཞལ་
འཛོམ་པའི་སྐབས་ཤིག་དུ། མཁན་ཆེན་ཀུན་རྒྱལ་བས་གླེང་སློང་བའི་གཏམ་
གྱི་སྤྲོས་པ་གསུང་རབ་ལ་འབེལ་པའི་གཏམ་གྱི་གླེང་མོར་བསྒྱུར་བ་ན། ཆོས་རྗེ་
མཁས་གྲུབ་པས་སྔར་རྒོལ་ལྟར་དམ་བཅའ་བཞག་སྟེ། དུས་ཀྱི་འཁོར་ལོའི་རྒྱུད་
འགྲེལ་རྣམས་རང་གི་བསྟན་དོན་ལ་མི་བསླུ་བའི་ཚད་མ་སྔ་མ་སྔོན་དུ་སོང་བའི་
དཔྱད་གསུམ་གྱིས་དག་པའི་ལུང་རྣམ་དག་ཡིན་པས་ན། དེ་ནས་གསུངས་པའི་
འཇིག་རྟེན་གྱི་ཁམས་ཀྱི་ཆགས་ཚུལ་རྣམས་ཀྱང་ཇི་ལྟར་གསུངས་པ་བཞིན་ཡོད་
ལ། མངོན་པའི་གཞུང་རྣམས་ཀྱང་དེ་ལྟ་བུ་ཡིན་པས། དེ་ནས་གསུངས་པའི་
འཇིག་རྟེན་གྱི་ཁམས་ཀྱི་གནས་ཚུལ་རྣམས་ཀྱང་དེ་ཁོ་ན་ལྟརཡོད་དོ། དེ་ནས་
རི་རབ་ལ་ཟླུམ་པོར་ཡོད་པའི་ཆ་ཅིག་དང་། གྲུ་བཞིར་ཡོད་པའི་ཆ་ཅིག་སྟེ། གཉིས་
ཀ་ཁས་ལེན་ཀྱང་། དུས་འཁོར་ནས་བཤད་པའི་རི་རབ་ཟླུམ་པོའི་གོ་ས་ན། མངོན་
པ་ནས་བཤད་པའི་རི་རབ་གྲུབ་བཞི་ཡོད་པ་དང་། དེ་ལས་ལོག་སྟེ་གྲུ་བཞིའི་
གོ་ས་ན་ཟླུམ་པོ་ཡོད་པར་ནི་ཁས་མི་ལེན། ཆ་ཅན་རི་རབ་ཅིག་གི་གོ་ས་ན་ཆ་
ཤས་རི་རབ་ཟླུམ་པོ་དང་གྲུ་བཞི་གཉིས་ཡོད་པར་ཁས་བླངས་པ་ལ་འགལ་བ་མེད་
པའི་དཔེ་ནི། ཆ་ཅན་བརླན་གཤེར་ཕོར་གང་གི་གོ་ས་ན་། ཆ་ཤས་བདུད་
ཕོར་གང་དང་རྣག་ཁྲག་ཕོར་གང་ཡོད་ཀྱང་། བདུད་རྩིའི་གོ་ས་ན་རྣག་ཁྲག་མེད་
པ་དང་། རྣག་ཁྲག་གི་གོ་ས་ན་བདུད་རྩི་མེད་པ་བཞིན་ནོ།། ཞེས་དམ་བཅའ་
བར་མཛད་དོ། །དེ་ལ་ཐོག་མར་ཐལ་ངག་ཏུ་མ་བཙུག་པར། ཁྱེད་ཀྱི་ལུགས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ལ་རི་རབ་གཅིག་གི་གོ་ས་ན་རི་རབ་གྲུ་བཞི་དང་ཟླུམ་པོ་གཉིས་ཀ་ཡོད་ལ་གྲུ་བཞིའི་
གོ་ས་ནི་འདིའོ། ཟླུམ་པོའི་གོ་ས་ནི་འདིའོ། ཞེས་སོ་སོར་ངོས་བཟུང་རྒྱུ་མི་འདུག་
པས། རི་རབ་ཟླུམ་པོའི་གོ་ས་ན་རི་རབ་གྲུ་བཞི་ཡོད་པར་འདོད་དགོས་པ་འདྲ་
ཞེས་གསུངས་པ་ན། དེ་འདྲ་ཤེས་བྱ་སྒོག་གཏུམ་མའི་རིགས་པ་ཡིན་མོད་ཀྱི་།
འོན་ཀྱང་རི་རབ་གཅིག་གི་གོ་ས་ན་རི་རབ་གཉིས་ཡོད་པར་ཁས་བླངས་པ་ལ་སྐྱོན་
མེད་དེ། ཆོས་ཅན་ཡན་ག་བ་རེ་རེ་ལའང་ལྡོག་པའི་དབྱེ་བ་མཐའ་ཡས་པ་ཡོད་
དོ། །ཞེས་གསུངས་སོ། །ཡང་ཁྱེད་ཀྱི་དཔེ་དོན་སྦྱོར་ལུགས་དེ་ལྟར་ན། རི་
རབ་རི་རབ་གྲུ་བཞི་དང་ཟླུམ་པོ་གང་ཡང་མིན་ནམ། རླན་བཤེར་ཕོར་གང་བོ་
བདུད་རྩི་དང་རྣག་ཁྲག་གང་ཡང་མིན་པས་ཤེས་གསུངས་པ་ན། ཆོས་ཐམས་
ཅད་སེམས་ཀྱི་སྣང་བ་ཙམ་ཡིན་པར་ཤེས་ན་དེ་ཁོ་ན་ལྟར་ཁས་ལེན་དགོས་ཤེས་
གསུངས་སོ། །དེར་ཐལ་ངག་ཏུ་སྦྱར་ནས། རི་རབ་ཟླུམ་པོ་ཡིན་པར་ཐལ།
དེར་སྟོན་པའི་དུས་འཁོར་གྱི་ལུང་དེ་དཔྱད་གསུམ་གྱིས་དག་པའི་ལུང་རྣམ་དག་
ཡིན་ཕྱིར། འདོད་ཟེར་བ་ལ་མིན་པར་ཐལ། དེ་གྲུ་བཞི་ཡིན་པའི་ཕྱིར་ཏེ། དེར་
སྟོན་པའི་མངོན་པའི་གཞུང་དེ་དེའི་ཕྱིར། འཁོར་གསུམ་ཀ་ལ་ལན་མེད་དོ། །ཞེས་
གསུངས་པས། ཁོང་ཅུང་ཟད་སྐྱེངས་ཤིང་ཚབ་ཚུབ་ཏུ་གྱུར་པ་ལ། ལྷ་ས་གཅིག་
གི་གོ་ས་ན་ལྷ་ས་གཉིས་ཡོད་པར་ཐལ། རི་རབ་གཅིག་གི་གོ་ས་ན་རི་རབ་གཉིས་
ཡོད་པའི་ཕྱིར། ཇོ་ཤག་གཅིག་གི་གོ་ས་ན་ཇོ་ཤག་གཉིས་ཡོད་པར་ཐལ། དེའི་
ཕྱིར། ལྷ་སའི་ཇོ་བོ་ཤཱཀྱ་ལ་བཞུགས་པའི་སྐུ་གཅིག་དང་། བཞེངས་པའི་སྐུ་
གཅིག་སྟེ་གཉིས་ཀྱི་ཆ་ཡོད་པར་ཐལ་། རི་རབ་ལ་ཟླུམ་པོའི་ཆ་གཅིག་དང་གྲུ་
བཞིའི་ཆ་གཅིག་སྟེ་གཉིས་ཡོད་པའི་ཕྱིར། ཞེས་སོགས་རིགས་པའི་གནམ་ལྕགས་
ཀྱི་ཕྲེང་བ་ཟད་པ་མེད་པ་ལོག་རྟོག་རི་མགོར་འཕེན་པར་མཛད་པས། སྔར་རྒོལ་
གྱི་སྤོབས་པ་འཕྲོགས་ཏེ་ལན་གྱི་དབུལ་བར་བྱ་པས་ཁྱེད་ཀྱི་ཐལ་འགྱུར་དེའི་ལན་
ཨ་ཕོ་ར་པོ་བ་ལ་དྲིས་ནས་འདེབས་དགོས་པར་འདུག་གསུང་བ་སོགས་ཆམ་སྐྱུར་
)



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
གྱི་ཚུལ་དུ་ཆོས་དང་མི་མཐུན་པའི་ལན་འདེབས་པ་ལ་ཞུགས་པ་ན། རྩོད་པ་ལས་
རྒྱལ་བའི་རྒྱལ་རྔ་ཀུན་ལ་སྒྲོགས་པའི་དོན་དུ་ཐལ་སྐད་མང་དུ་སྒྲིགས་ཤིང་སྐུའི་
རྣམ་འགྱུར་འགྱིང་བག་དང་ལྡན་པར་བཞེངས་པ་ན། སྔ་རྒོལ་བའི་ཐུགས་རྒྱུད་
ཞེ་སྡང་གིས་ཚིག་ནས། ཁྱོད་ཀྱི་བསྙེན་པར་རྫོགས་པའི་མཁན་པོ་ང་ཡིན་པས།
བླ་མ་ལ་སྲིད་ཞུ་དོར་ནས་ཐུབ་ཚོད་ཀྱི་སྤྱོད་པ་འདི་ལྟ་བུས་ངན་སོང་མ་སྒྲུབ་ཅིག་
ཅེས་པ་ལ་སོགས་པའི་ཚིག་རྩུབ་མོ་སྨྲ་བ་ལ་ཞུགས་པ་ན། བདག་བསྙེན་པར་
རྫོགས་པའི་དུས་དང་གནས་ནི་འདིའོ། དོན་གྱི་སླད་དུ་མཚན་ནས་སྨོས་ན་མཁན་
པོའི་མཚན་འདི་སྐད་དོ། ལས་བྱེད་པའི་སློབ་དཔོན་དང་གསང་སྟེ་སྟོན་སློབ་
དཔོན་ནི་འདིའོ། ཞེས་དལ་བུས་གསུངས་པ་ན་ལན་གྱིས་དབེན་པས་། དྭགས་
པོ་མིག་པོ་ཆེ་བྱ་བ་བསྙེན་པར་རྫོགས་པའི་མཁན་པོ་བྱས་པ་དང་ནོར་བ་ཡིན་། ཞེས་
བྱ་བའི་མདོངས་གསོལ་གསུངས་ཀྱང་ཚིག་རང་ག་བའི་སྨྲ་བ་ཙམ་ལ་ཡང་། ཟོལ་
སྦྱོར་དང་ཚེར་མ་དེ་ཙམ་འཆགས་ན། རྒྱལ་བའི་གསུང་རབ་ཀྱི་ཚིག་དོན་ལ་
ལྟ་སྨོས་ཀྱང་ཅི་ཞིག་འཚལ་བར་ཀུན་གྱི་ངེས་ཤེས་འདྲོངས་པར་བྱས་སོ། །རིགས་
པའི་གནམ་ལྕགས་ལེགས་བཤད་གློག་ཕྲེང་ཅན། ཐལ་ངག་འབྲུག་སྒྲ་དྲག་པོས་
ངེས་དྲངས་ཏེ། །རྒོལ་བ་ངན་པའི་རི་རྩེར་བབས་པ་ན། །ལོག་རྟོག་བྲག་རི་
འཇིག་པ་ཆོས་ཉིད་ཡིན། །རྩོད་པ་སེང་གེའི་ང་རོ་རབ་སྒྲུགས་ཚེ། །ལོག་སྨྲའི་
ཝ་ཚོགས་སྙིང་ནི་ལྐོག་མར་ཕྱུང་། །ཕས་རྒོལ་གླང་ཆེན་འདར་བའི་ཁུར་འཛིན་
ན། །སྨྲ་ངན་རི་དགས་མ་ལུས་བག་ཡོད་གྱིས། །རྣམ་དཔྱོད་སྤྲིན་སྔོན་མཐུག་
པོ་གཡོ་བའི་མཁར། །ལེགས་བཤད་འབྲུག་སྒྲ་ཟབ་མོ་བསྒྲགས་པའི་ཚེ། །ལོག་
སྨྲའི་བྱ་ཚོགས་སྙིང་ལ་མི་དགའ་ཡང་། །བློ་ལྡན་གཙུག་ཕུད་ཅན་རྣམས་གར་
བྱེད་དོ། །ཡིད་ཆེས་ལུང་གི་ཆུ་ཀླུང་མི་ཟད་པ། །དངོས་སྟོབས་རིགས་པའི་རྦ་
རླབས་གཡོ་བ་ཅན། །ལེགས་བཤད་གངྒའི་རྒྱུན་དང་ཕྲད་པ་ན། །ལོག་རྟོག་
དྲི་མ་འཁྲུད་པ་ཆོས་ཉིད་ཡིན། །དེ་དག་ནི་རྩོད་པ་སེང་གེའི་ང་རོས་ཕས་རྒོལ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
གྱི་གླང་ཆེན་སྨྱོན་པ་བརྟུལ་བའི་ཚུལ་ཆེ་ལོང་ཙམ་བརྗོད་པའི་གཏམ་གྱི་རྦ་རླབས་
གྱེན་དུ་བསྐྱོད་པའི་རིམ་པའོ། །ད་ནི་རྩོམ་པ་ནོར་བུའི་ཕྲེང་བ་སྤེལ་ལེགས་སུ་
བཀོད་པས་ཐུབ་བསྟན་གྱི་ནོར་འཛིན་བརྒྱན་པར་མཛད་པའི་ཚུལ་ཅུང་ཟད་བརྗོད་
པར་བྱ་སྟེ། ཡང་དག་པར་རྫོགས་པའི་སངས་རྒྱས་ཀྱིས་ཀྱང་དཀའ་བ་དཔག་
ཏུ་མེད་པས་བསྒྲུབས་པའི་དམ་པའི་ཆོས་ཡུན་དུ་གནས་པ་ནི། གསུང་རབ་མ་
ལུས་པ་གླེགས་བམ་དུ་བཞུགས་པ་ལས་འབྱུང་བར་དགོངས་ནས་བཀའ་བསྡུ་བར་
ལུང་བསྟན་ཏེ་གླེགས་བམ་ལ་བྲིས་པ་བཞིནདུ། ཉིད་ཀྱི་བསྟན་པའི་རྒྱུན་ཡུན་
དུ་གནས་པའི་ཐབས་དང་། ལྷ་དང་བླ་མའི་བཀའ་དྲིན་མི་སྐྱུད་པ་དང་། དམ་
པའི་ཆོས་སྲིད་ཞུར་མཛད་པ་དང་། སྐལ་ལྡན་གྱི་སློབ་མ་བརྒྱུད་པ་དང་བཅས་
པ་ལ་ཕན་པར་བྱ་བའི་ཕྱིར་། བསྟན་བཅོས་མང་ཞིག་རྩོམ་པར་མཛད་དེ། ཐོག་
མར་རྩ་བ་དང་བརྒྱུད་པའི་བླ་མ་རྣམས་ལ་གསོལ་བ་འདེབས་པའི་རིམ་པ་དང་།
སངས་རྒྱས་དང་བྱང་སེམས་མཁའ་འགྲོ་ཆོས་སྐྱོང་རྣམས་ལ་བསྟོད་པ་ལ་སོགས་
པ་བསྟོད་ཚོགས་ཀྱི་སྐོར་མང་པོ་དང་། ཐུབ་པའི་མཛད་པ་ལ་བསྔགས་པ་པདྨ་
དཀར་པོའི་ཕྲེང་བ་དང་། དགེ་དོན་གྱི་རྟོགས་བརྗོད་ལ་སོགས་པ་རྟོགས་བརྗོད་
ཀྱི་སྐོར་དང་། རྒྱལ་བའི་གསུང་རབ་སྤྱིའི་དགོངས་པ་ལ་འཇུག་པ། གྲུབ་མཐའ་
ཤན་འབྱེད་རྒྱས་འབྲིང་བསྡུས་པ་གསུམ་དང་། བཀའ་བར་པའི་དགོངས་པ་གསལ་
བར་བྱེད་པ་ལ། ཕར་ཕྱིན་གྱི་ཊིཀ་ལུང་རིགས་འབྲུག་སྒྲ། དེའི་སྦྱོར་ཊིཀ་དོན་
བདུན་བཅུ་པའི་ཟུར་བཀོལ། དབུ་མ་འཇུག་པའི་ཊིཀདང་། མུ་བཞི་སྐྱེ་འགོག་
གི་ཊིཀ་ལ་སོགས་པ་དང་། གསུང་རབ་མ་ལུས་པའི་དོན་གྱི་ཆ་ལ་འཇུག་པ་ཚད་
མ་རྣམ་འགྲེལ་གྱི་ཊིཀ་རིགས་ལམ་གསལ་བྱེད། དེའི་སྦྱོར་ཊི་ཀ་དང་། བློ་རིགས་
དང་རྟགས་རིགས་ཀྱི་ཟུར་བཀོལ་ལ་སོགས་པ་སྡེ་སྣོད་ཀྱི་ཊིཀ་མང་པོ་དང་། ཀྱི་
རྡོ་རྗེའི་སྤྱི་དོན་ནོར་བུ་རིན་པོ་ཆེའི་ཕྲེང་བ་ལ་སོགས་པ་རྒྱུད་སྡེའི་བཤད་པ་དང་།
ཚེ་གཅིག་ལ་སངས་རྒྱས་པའི་ལམ་གྱི་རིམ་པ་ལམ་འབྲས་བུ་དང་བཅས་པ་བཤད་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པ་བདུད་རྩིའི་དགའ་སྟོན་དང་། ལམ་འབྲས་ཀྱི་ཉམས་ལེན་སྙིང་པོར་དྲིལ་ནས་
ལག་ཏུ་བླང་བའི་རིམ་པ་ལམ་དུས་ཀྱི་བདག་འཇུག་ཟླ་བའི་འོད་ཟེར་ལ་སོགས་
པ་ཟབ་གནད་ཀྱི་ཆོས་སྐོར་མང་པོ་དང་། འཇིགས་བྱེད་རོ་ལངས་བརྒྱུད་སྐོར་
གྱི་སྒྲུབ་ཐབས་དང་ལས་གཤིན་གྱི་གཏོར་ཆོག ཀཱ་མ་ལ་ཤི་ལས་མཛད་པའི་འཇམ་
དབྱངས་དམར་པོ་གསུང་གི་སྒྲུབ་ཐབས་ཀྱི་འགྲེལ་བ་དོན་གསལ་སྣང་བ་སོགས་
འཇམ་དབྱངས་སྨྲ་སེང་དང་དབྱངས་ཅན་མ་ཡབ་ཡུམ་གྱི་སྒྲུབ་ཐབས་ལས་ཚོགས་
སོགས་འཇམ་དབྱངས་ཆོས་སྐོར་ཆ་ཚང་ཞིང་རྒྱས་པ་དང༌། ཨ་ར་པ་ཙའི་སྒྲུབ་
ཐབས་ལས་ཚོགས་དང་བཅས་པ། དབྱངས་ཅན་མའི་སྒྲུབ་ཐབས་རྒྱས་བསྡུས།
ཀུ་རུ་ཀུ་རུ་ལེའི་སྒྲུབ་ཐབས་རྒྱས་འབྲིང་བསྡུས་གསུམ་། ཚོགས་བདག་དང་འདོད་
རྒྱལ་གྱི་སྒྲུབ་ཐབས། རྣམ་སྲས་དང་ནོར་རྒྱུན་མའི་སྒྲུབ་ཐབས། ཕྱག་ན་རྡོ་རྗེ་
འབྱུང་པོ་འདུལ་བྱེད་ལྷ་མང་གི་མངོན་དཀྱིལ་དང་། ལྷ་གཅིག་བསྒྲུབ་ཐབས་
རྒྱས་འབྲིང་བསྡུས་གསུམ། ཆར་འབེབས་སོགས་ལས་ཚོགས་དང་བཅས་པ།
རྨེག་རྩེགས་དུད་ཀ་དང་ལྗང་གུའི་སྒྲུབ་ཐབས་གྲིབ་སེལ་གྱི་ལས་ཚོགས་དང་བཅས་
པ། འོད་ཟེར་ཅན་གྱི་སྒྲུབ་ཐབས་ལས་རིམ་དང་བཅས་པ་རྒྱས་ཤིང་ཆོས་མཚན་
མང་བ་དང་། གུར་གྱི་མགོན་པོ་ལྷ་བཅུ་གཉིས་མ་ཚོགས་བདག་ལྟར་སྒྲུབ་པའི་
ཐེབས་རྒྱས་པ། གུར་ལྕམ་དྲལ་གྱི་བསྒྲུབ་ཐབས། གུར་མགོན་ཁྲོ་བཅུའི་བསྲུང་
བཟློག་མཚོན་ཆ་འཁོར་ལོ་སོགས་ཆོས་སྐྱོང་གི་བསྒྲུབ་སྐོར་མང་པོ་དང་། གུ་རུ་
ཞི་དྲག་གི་སྒྲུབ་ཐབས་དང་། རྟ་མགྲིན་ནག་པོ་ལྕགས་རལ་ཅན་གྱི་སྒྲུབ་ཐབས་
སོགས་རྙིང་མ་ལ་རྟེན་པའི་སྒྲུབ་ཐབས་འགའ་ཞིག་དང་། གཞན་ཡང་སྒྲུབ་ཐབས་
ཁ་ཐོར་བ་རེ་མང་དང་བཅས་པ་སྒྲུབ་ཐབས་ཀྱི་སྐོར་དང་། བྷཉྫམ་དང༌། བདུད་
རྩིའི་ཆུ་རྒྱུན་སོགས་བསྐང་གསོ་དང་གཏོར་ཆོག་རིགས་མི་འདྲ་བ་མང་པོ་དང་།
ལས་རྣམ་འབྱེད་ཀ་ལ་པིངྐའི་སྒྲ་དབྱངས་དང་། ཟབ་ལམ་སྟོན་པའི་གཏམ་ཨའི་
.



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དབྱངས་ངེས་པ་ཅན་གྱི་བྱ་དཀའ་ལ་སོགས་པ། ལས་རྒྱུ་འབྲས་སྟོན་པའི་ཆོས་
སྐོར་དང་། རང་ལ་སྐུལ་བའི་སྙིང་གཏམ་སྙིང་གི་ལྕགས་ཀྱུ་ལ་སོགས་པ་ཞེན་
བསྐུལ་གྱི་སྐོར་དང་། རྡོ་རྗེའི་གསུང་མགུར་མ
ར་མང་པོ་དང་། དད་པའི་ཕོ་ཉ་སོགས་
ཆབ་ཤོག་གི་སྐོར་དང་། བསྔོ་བ་སྨོན་ལམ་གྱི་སྐོར་དང་བཅས་པ་ཡོངས་སུ་དྲིལ་
ན། བརྒྱད་སྟོང་པའི་ཚིག་གསུམ་འགྱུར་ལྷག་ཙམ་གྱི་ཚད་བདག་གིས་ཀྱང་རྙེད་
ལ་ཕྱོགས་ཕྱོགས་སུ་འཐོར་བ་རྣམས་ནི་བསྡུ་བར་མ་ནུས་པས་དད་པ་དང་ལྡན་
པ་དག་གིས་བཙལ་དགོས་སོ། སླད་ནས་ཀྱང་གྲྭ་བ་རྣམས་ཀྱིས་དཔེ་མི་རྐུ་བ་
ལ་བསླབ་པར་བྱའོ། །དེ་ལྟ་བུའི་གསུང་རབ་བརྩམས་ཆོས་མ་ལུས་པ་ཡང་། དོན་
གྱི་བརྗོད་བྱ་ནི་། རྒྱལ་བའི་བཀའ་ཇི་ལྟ་བ་བཞིན་ལ་ཚིག་གི་སྡེབ་སྦྱོར་ཕུན་སུམ་
ཚོགས་པས་རྣ་བར་སྙན་ཅིང་གོ་བར་སླ་བས་མཁས་པས་མཐོང་ན་དགའ་བར་བྱེད།
ཧ་ཅང་རྒྱས་དྲགས་པ་མ་ཡིན་པས་ཉོག་པའི་སྐྱོན་དང་བྲལ། བསྡུས་དྲགས་པ་
མ་ཡིན་ཞིང་འཇམ ཀླས་པས་ཚིག་གྱོང་བའི་སྐྱོན་དང་བྲལ། སྙན་ངག་གི་བརྡ་
ཕུན་སུམ་ཚོགས་པས་གྲོང་པའི་ཚིག་གི་སྐྱོན་དང་བྲལ། གབ་ཚིག་མང་པོས་མ་
བཅིངས་པས་གོ་དཀའ་བའི་སྐྱོན་དང་བྲལ། སྐྱེ་བོ་ཕལ་པའི་ཚིག་དང་མ་འདྲེས་
པས་ཐ་མལ་པའི་སྐྱོན་དང་བྲལ་བ་སྟེ། མཁས་པ་ལེགས་བཤད་རྩོམ་ན་ཤེས་བྱ་
བའི་ཚུལ་དུ། ཚིག་རྣར་སྙན་ཅིང་དོན་ཡིད་ལ་འབབ་པ་སོགས་ཁྱད་ཆོས་དུ་མ་
དང་ལྡན་པ་ཤ་སྟག་གོ །དོན་ཟབ་གསུང་རབ་ནོར་བུའི་ཕྲེང་བ་ནི། །སྙན་འཇེབས་
ཚིག་གི་སྲད་བུ་ལ་བརྒྱུས་ནས། །ཤེས་ལྡན་མགུལ་བའི་རྒྱན་དུ་བྱིན་པ་ལས།
།མཁས་མང་ངོ་མཚར་བསྐྱེད་མཁས་ཁྱོད་ལགས་སོ། །ཁྱོད་ཀྱི་ལེགས་བཤད་
ཡན་ལག་དྲུག་ཅུའི་གདངས། །གདངས་སྙན་སྟོང་ཉིད་སྙིང་རྗེའི་ང་རོ་དེ། །དེ་
བཞིན་གཤེགས་པའི་བཀའ་དང་མི་གཉིས་ཞེས། །ཞེ་སར་བཅས་ནས་མཁས་
རྣམས་རྟག་ཏུ་བསྔགས། དགྲ་བཅོམ་མང་པོས་གཅིག་ཏུ་མ་བསྡུས་ཤིང་། །ཚིག་
འདི་རྒྱ་གར་ཡུལ་ལས་མ་བསྒྱུར་ཀྱང་
། །རྒྱལ་བའི་བཀའ་ལས་ནམ་ཡང་མི་གཉིས་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
པའི། །རྨད་བྱུང་གསུང་རབ་འདི་འདྲ་གང་ནས་བྱོན། །སྔོན་མེད་ལེགས་བཤད་
སྒྲོག་པ་འདི་ཐོས་ཏེ། །ཤེས་ལྡན་མཁས་པའི་འཁོར་ཚོགས་འབུམ་སྡེ་རྣམས།
།དཔག་ཚད་མང་པོ་འདས་པའི་ཕ་རོལ་ནས། །དད་པའི་སྟོབས་ཀྱིས་ཁྱེད་སྐུའི་
སྤྱན་སྔར་འདུས། །མ་འོངས་ཁྱོད་གསུང་ལེགས་བཤད་འདི་བྱོན་ནས། །ཐུབ་
བསྟན་ཉིན་མོར་བྱེད་པ་རབ་མཁྱེན་པའི། །རྒྱལ་བ་ཞི་བའི་དབྱིངས་སུ་གཤེགས་
པ་ན། །སྟོན་པའི་ཞོལ་སྦྱིན་བསྟན་བཅོས་འདི་ལགས་སོ། །དེ་དག་ནི་རྩོམ་པ་
སྡེབ་ལེགས་ཀྱི་འཕྲེང་བས་མཁས་པ་རྣམས་མགུ་བར་མཛད་དེ་བསྟན་པ་ཡུན་རིང་
དུ་གནས་པའི་དགའ་སྟོན་སྤེལ་བའི་ཚུལ་ཆེ་ལོང་ཙམ་བརྗོད་པའི་གཏམ་གྱི་རྦ་རླབས་
གྱེན་དུ་བསྐྱོད་པའི་རིམ་པའོ།། །།ད་ནི་བྱ་བ་ལས་ཀྱི་འཁོར་ལོ་ལ་བརྟེན་ནས།
བསྟན་པའི་གཞི་རྟེན་དགེ་འདུན་གྱི་སྡེ་བསྐྱངས་ཤིང་། སྐུ་གསུང་ཐུགས་ཀྱི་རྟེན་
མཆོག་རྨད་དུ་བྱུང་བ་ལ་སོགས་པ་བཞེངས་པའི་ཚུལ་རྣམས་བརྗོད་པར་བྱ་སྟེ།
ཐོག་མར་གསང་ཕུའི་མཐོང་སྨོན་གྲྭ་ཚང་གི་བདག་རྐྱེན་མཛད་དུས་གྲྭ་པ་བཅུ་
གསུམ་ལས་མེད་ཀྱང་ཐུགས་རྗེའི་ཤུགས་ཀྱིས་ཆེས་ཤིན་ཏུ་དར་རྒྱས་སུ་གྱུར་པ
ལ། མཁས་པ་ཆེན་པོ་བྱང་ཆུབ་བློ་གྲོས་པ་དང༌། དྭགས་སྟོན་རིག་པའི་དབང་
ཕྱུག་ཆོས་རྒྱལ་རིན་ཆེན། སློབ་དཔོན་ལེགས་གྲུབ། རིགས་པའི་དབང་ཕྱུག་
ཏི་ཕུ་གཡག་མགོར་གྲགས་པ་དཔལ་ལྡན་གྲགས། མཁས་པའི་དབང་པོ་རྣམ་
རྒྱལ་རྡོ་རྗེ་ལ་པ་སོགས་པ་འཆད་ཉན་ལ་རིམ་པས་བསྐོས་ནས་བདག་པོའི་རྐྱེན་
མཛད་པས། བསྟན་པ་ལ་ཕན་བདེ་ཟླ་མ་མཆིས་པར་གྱུར་ཏེ། དེང་སང་གི་
བར་དུ་གསུང་རྒྱུན་ལ་འཆད་ཉན་རྒྱུན་མི་འཆད་པ་འདི་ཡིན་ལ། མ་དམད་(སྨད་
)པའི་རིགས་དང་མཁྱེན་པའི་སྤྱན་ཡངས་པས་ཐུགས་ཀྱི་སྲས་དམ་པར་གྱུར་པ་
ཆོས་ཀྱི་རྗེ་རྗེ་བཙུན་པ་ཤེལ་དཀར་ཆོས་སྡེའི་གདན་སར་བསྐོས་རྗེས། གྲྭ་ས་དེར་
གཏོགས་པའི་ཀློག་པ་ཇི་སྙེད་ཅིག་ཡོད་དོ་འཚལ་ཕྱོགས་ཅིག་ཏུ་ཆོས་བར་ལ་བྱོན་
ནས་ཐོས་བསམ་རྒྱ་ཆེར་སྤེལ་བའི་སླད་ཏུ་ཕུག་གསར་བྱ་བའི་དགེ་བའི་གནས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དམ་པར་ཡུན་དུ་བཞུགས་པ་ལས་ཚོགས་པ་བརྒྱད་བརྒྱ་ཕྱིན་འདུས་པའི་འཆད་
ཉན་ལ། བྱང་ཆུབ་སེམས་དཔའ་ཆེན་པོ་མཁས་པ་བྱང་བློ་བ་བསྐོས་པས། དུས་
ཕྱིས་ཆོས་ཀྱི་རྗེ་དོན་ཡོད་རྣམ་རྒྱལ་བའི་བར་དུ་ཕྲིན་ལས་རྣམ་པར་དཀར་བའི་
རྒྱུན་མ་འཆད་པར་མཛད་ཅིང་། དྭགས་པོར་ལུང་རིགས་འབྲུག་སྒྲ་དང་། རིགས་
ལམ་གསལ་བྱེད་ལ་འཆད་ཉན་བྱེད་པའི་གྲྭ་ཚང་ཡོང་བཅུ་གསུམ་ཙམ་འཛུགས་
པར་མཛད་ལ། བྱམས་ཆེན་ཆོས་སྡེར་ཀྱང་གསུང་རྒྱུན་འཛིན་པ་ལ་དགེ་རྒྱས་
གྲྭ་ཚང་བྱ་བ་བཙུགས་ནས་གསུང་ལས་སྐྱེས་པའི་གནས་ལྔ་རིག་པ་ཆེན་པོ་དཀར་
ཤཱཀ་སྨྲ་བའི་དབང་པོ་འཆད་ཉན་ལ་བསྐོ་བར་མཛད་པ་དང་། སྔོན་དགའ་ཆོས་
སྡེར་ཀྱང་གསུང་རྒྱུན་འཆད་པའི་གྲྭ་ཚང་དྲུག་བཙུགས་ནས་བུ་སློབ་མཁས་པ་
རྣམས་ཆོས་ཀྱི་སྒྲ་དབྱངས་སྒྲོག་པ་ལ་བསྐོ་བར་མཛད། དཔལ་གྱི་རྩེས་ཐང་དུ་
སྤུ་གུ་དོ་པའི་རྒྱ་མཚོར་གྲགས་པ་ལ་བདག་རྐྱེན་མཛད་དེ། མཁས་པའི་ཡང་
མཁས་མཆོག་ཆེན་པོ་དཔལ་འབྱོར་རྒྱ་མཚོ་བ་གསུང་སྒྲོས་ཀྱི་ཆོས་སྟོན་པ་པོར་
བསྐོས་པས་བསྟན་ལ་ཕྱག་བྲིས་རྒྱ་ཆེན་པོ་དོད་པ་བྱུང་ཞིང་། དགས་པོ་སྐུ་རབ་
པའི་རྒྱལ་སྲིད་ཆོས་ཀྱི་འཁོར་ལོར་བསྒྱུར་བར་བཞེད་ནས། ཡབ་ལ་དགེ་འདུན་
གྱི་སྡེ་འཛུགས་པར་གསོལ་བས། མངའོ་ཞབས་ལ་འཐུས་བཙུན་ཀྱང་འགའ་ཞིག་
བསྡུས་ཤིང་། ཕྱགས་ཕྱི་དྲུང་སྐོར་དུ་གཏོགས་པའི་ལོ་སུམ་ཅུར་མ་ལོངས་པ་
རྣམས་གཉིས་གཉིས་ཟུང་དུ་བྱས་ནས་རྒྱུན་འདོར་དུ་སྩལ་ཏེ། དེར་ནི་ཆོས་སྒོར་
བཅུག་པའི་དགེ་འདུན་ཉིས་བརྒྱ་ལྷག་ཙམ་ལ་འཚོ་བ་སླ་ནས་སྦྱར་ཏེ་སློབ་གཉེར་
གྲྭ་བཅས། ཀློག་པ་ལ་འབད་དུ་བརྩལ་བའི་མུར། མེ་མོ་སྤྲུལ་གྱི་ལོ་ལ་བདག་
ཉིད་ཆེན་པོ་འདི་དགས་པོར་ཆོས་བར་ལ་ཕེབས་པའི་ཚེ་ཉ་མཆོད་པའི་དགོན་ལག་
ལྕང་ར་བྱ་བ་སྔ་ཉིད་ནས་རིན་གྱི་ཉོས་ཏེ་ཕྱག་ན་ཡོད་པ་དེར་བཞུགས་ནས་ཆོས་
ཀྱི་འཁོར་ལོ་བསྐོར་བས། དགེ་འདུན་གྱི་ཚོགས་རྣམས་སྐུ་རབ་ནས་གསུང་ཆོས་
ལ་བསྙག་པར་བྱས་པ་ཅུང་ཟད་ཐག་འགྱངས་པའི་དབང་གིས་ཆོས་ཧ་ཅང་འཕེལ་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ཆེས་པར་མ་གྱུར་པས། ད་ལྟ་དགོན་པ་ཡོད་པ་འདིའི་རི་འདབས་རྣམས་སུ་གླེའུ་
ལྡིང་ལ་བརྟེན་ནས་བསྡད་པ་རྣམས་ཐོས་བསམ་འཕེལ་བར་གྱུར་པ་ལས་རྗེ་ཉིད་
ཀྱིས་སའི་དཔྱད་ལེགས་པ་སོགས་ཀྱིས་སྤྲོ་བ་བསྐྱེད་པར་མཛད་ནས། སྤྱིལ་བུ་
འདེབས་སུ་བརྩལ་བས། དགོན་པ་མང་པོར་འཕེལ་ནས། དུས་ཕྱིས་དགེ་འདུན་
གྱི་འདུ་བ་རྒྱ་ཆེན་པོར་གྱུར་པ་ལ། སྡེ་སྣོད་འཛིན་པ་ཡོན་ཏན་རྒྱ་མཚོ་བ་མཁན་
ཐོག་མར་བསྐོས་ཤིང་། གྲྭ་ཚང་སོ་སོའི་ཆོས་འཆད་ལ་དབོན་པོ་བཟང་པོ་རིན་
ཆེན་དང་། སློབ་དཔོན་དགེ་འདུན་དཔལ་བ། སློབ་དཔོན་བློ་བཟང་དང་། སློབ་
དཔོན་གྲགས་པ་འབྱུང་གནས་ལ་སོགས་པ་གསུང་ལས་སྐྱེས་པའི་མཁས་པ་རྣམས་
བསྐོས་ཏེ། ཐོས་བསམ་སྒོམ་གསུམ་གྱི་སྒོ་ནས་བསྟན་པ་སྤེལ་བར་མཛད་ལ། འོ་
རློན་གྱི་རྩེ་འདོག་དགོན་པ་སྒོ་སྐུ་(ཚིག་གཉིས་མི་གསལ་)གྱི་བར་དུ་ཞིག་རལ་ལ་སོང་
བའི་ཚེ། འཕྲིན་ལས་རྒྱུན་མི་འཆད་པའི་རྟེན་འབྲེལ་ལ་མངའ་བརྙེས་པས་བཀྲ་
ཤིས་སྒང་གི་ཆོས་སྡེ་འདི་ཉིད་ལུང་བསྟན་ནས་འདེབས་སུ་བརྩལ། མཁས་པ་
ཆེན་པོ་དགེ་འདུན་རིན་ཆེན་ལ་སོགས་པ་ཆོས་སྟོན་པར་དབང་བསྐུར་བས། ལུང་
རིགས་སྨྲ་བ་མང་དུ་འདུ་བའི་དགེ་འདུན་གྱི་སྡེ་ཆེན་པོ་འདིར་འཕེལ་ཏེ། དཔལ་
དང་ལྡན་པའི་ཆོས་ཀྱི་སྡེ་འདི་གཉིས་ཀྱི་བསྟན་པའི་རྒྱུན་གྱིས། མཐོང་སྨོན་གྲྭ་
ཚང་གི་འཕྲིན་ལས་ཀྱི་རྩ་ལག་མཆོག་ཏུ་གྱུར་པ་འདི་ཡིན་ནོ། སྒམ་པོའི་སྤྱན་
སྔར་བསོད་ནམས་རིན་ཆེན་ལ་བཤད་གྲྭ་འཛུགས་པར་གསོལ་ནས། སྣེའུ་ཐང་
གི་ཆོས་གྲྭ་གསང་ཕུ་ལ་འཛུགས་ཏེ། ཆེན་པོ་ཆོས་རྒྱལ་རིན་ཆེན་ཆོས་སྟོན་པ་
པོར་བསྐོས་པས་ཀྱང་དིང་སང་གི་བར་དུ་ཆོས་སྡེ་དར་རྒྱས་སུ་འགྱུར་བར་མཛད།
གཞན་ཡང་མདོ་ཁམས་ནས་མངའ་རིས་ཀྱི་བར་སྟོད་སྨད་ཡན་ཕྱིན་ཀུན་ཏུ་གྲྭ་
བུ་སློབ་དང་། ཡོན་བདག་དང་བཅས་ཐམས་ཅད་ལ་བསྟན་པའི་གཞི་རྟེན་དུ་
དགོན་གནས་འདེབས་པར་བསྐུལ་བ་དང་། དགོན་གནས་དེ་ཆགས་པའི་རྟེན་
འབྲེལ་དུ་སྐུ་གསུང་ཐུགས་ཀྱི་རྟེན་བཞེངས་པར་བསྐུལ་བ་དང་། དེ་དར་རྒྱས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
སྤེལ་བའི་ཐབས་སུ་དགེ་འདུན་གྱི་སྡེ་བཤད་སྒྲུབ་ཀྱི་སྙིང་པོ་ཅན་འཛུགས་པར་བསྐུལ་
བ་སོགས་མཛད་པས། སྤྱིར་སངས་རྒྱས་ཀྱི་བསྟན་པ་ལ་ཕྱག་བྲིས་སུ་མཛད་ཅིང་
། ཁྱད་པར་དུ་དཔལ་ལྡན་ས་སྐྱ་པའི་བསྟན་པ་ས་ཆེན་པོ་འཁོར་ཡུག་དང་བཅས་
པར་ཁྱབ་པར་སྤེལ་ལོ།། བྱེ་བྲག་ཏུ་ཤྲཱི་ནཱ་ལེནྡྲའི་ཆོས་ཀྱི་སྡེ་ཆེན་པོ་འདི་བཏབ་
ནས། ལྷ་ཆེན་དང་དངུལ་གདུང་སོགས་རྟེན་ངོ་མཚར་ཅན་རྣམས་བཞེངས་པ་
སོགས་ཀྱི་ཚུལ་ནི། རོང་སྟོན་ཐམས་ཅད་མཁྱེན་པའི་ཞལ་སྔ་ནས་ཕྱོགས་མཐའི་
བུ་སློབ་ལ་ཐུགས་ཀྱི་བརྩེ་བས་སངས་རྒྱས་ཀྱི་བསྟན་པའི་གཞི་རྟེན་དུ། དཔལ་
ལྡན་ས་སྐྱ་པའི་ཆོས་སྡེ་ཞིག་མཛད་པར་བཞེད་པས། རིགས་ལྔ་ལྷ་ཁང་དང་།
བྱང་ཆུབ་གླིང་། ལྷ་རིང་བྲག་ཞོལ། སྙེ་ཕུ་སོགས་སུ་མཁར་ལས་ཀྱི་སྟ་གོན།
མང་དུ་མཛད་ཀྱང་ཅུང་ཟད་རྟེན་འབྲེལ་མ་འགྲིག་པས། འཕན་ཡུལ་གྱི་སའི་
ཐིག་ལེ་རྣམས་སུ་དགོན་ས་ཚོལ་བར་དཔོན་སློབ་ཕྱེད་དང་ལྔ་བརྒྱ་ཕྱིན་ཆོས་བར་
བཏེག་པའི་མཚམས་སུ། བདག་ཉིད་ཆེན་པོ་འདི། ལྷ་དབུ་ཚལ་པའི་ཞལ་ངོ་
རྣམས་ཀྱིས། སྙེ་ཕུ་མཐོང་སྨོན་དུ་སྤྱན་དྲངས་ནས་ཆོས་ཀྱི་འཁོར་ལོ་བསྐོར་བར་
གསོལ་བ་ན། དབེན་པ་ལ་དགྱེས་པའི་དབང་གིས། སྙེ་ཕུ་ཤུག་བསེབ་ཏུ་ཕྱག་
ཕེབས་ནས་གསུང་ཆོས་ཀྱི་བཀའ་དྲིན་བསྩལ་བ་ན་ཕྱོགས་ཕྱོགས་ནས་བྱ་བྲལ་ཕོ་
མོ་མང་དུ་འདུས་པ་རྣམས་གནས་ཁང་གིས་དབུལ་བར་བྱས་པས། ཆོས་ཞུ་རིང་
གི་གནས་ཁང་རང་ཤོང་ཙམ་སྤང་ལས་བྱས་པ་དང་ས་ཕག་ལས་བྱས་པ་དང་ལོ་
མ་ལས་བྱས་པ་དང་ས་ཕུག་ཕྱེད་ཡོལ་ཅན་ལ་སོགས་པ་མང་དུ་འཕེལ་བ་ལ།
བཅོལ་བཟློག་ལ་དགའ་བ་དག་གིས། རོང་སྟོན་ཆེན་པོས་དགོན་པའི་གཞི་རྨང་
དུ་གཏིང་ནས་ཡང་ཡང་སྤོས་པ་ལ་བདག་ཉིད་ཆེན་པོ་འདི་ཐུགས་སྙིགས་བུད་དེ།
ཉིད་རང་ཟུར་དུ་དགོན་པ་འདེབས་ཀྱིན་འདུག་པའི་ཅལ་ཅོལ་མང་དུ་སྒྲོག་པ། ཆོས་
ཀྱི་རྗེ་བཟོད་ཆེན་ཕྱོགས་ལས་རྣམ་རྒྱལ་བ་ཤེལ་གྲོང་ན་ཆོས་བར་ལ་བཞུགས་པའི་
སྙན་དུ་གསན་ནས། སྦྲ་མཁར་ལ་བརྟེན་ཞབས་བཙུག་ནས་སྙེ་ཕུ་ལ་ཕྱགས་ཕེབས་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ཏེ་གསུངས་པ། གྲོགས་པོ་ཁྱེད་འདིར་དགོན་གསར་འདེབས་པར་འདུག་ཟེར་
བའི་གཏམ་ཚོར་བྱུང་བ་མི་དག་ལས་ཆེ། རང་ཅག་གི་ཕ་རྒན་ཀྱང་དགོན་པ་
འདེབས་པའི་ཐུགས་བཞེད་ནི་ཤིན་དུ་དོར། སྐྱིད་གཡོར་གྱི་སའི་ཆ་རྣམས་སུ་
དགོན་པའི་གཞི་མང་དུ་བཏིང་ཡང་རྟེན་འབྲེལ་མ་འགྲིག་པས་འཕན་ཡུལ་གྱི་སའི་
ཐིག་ལེ་རྣམས་སུ་དགོན་ས་ཚོལ་དུ་གཞུད་པ་ནི་ཐུགས་ལ་མངའ། དགུང་ལོ་བདུན་
ཅུས་གཉའ་མནན་ཀྱང་ཐུགས་རྒྱ་ནི་ནམ་མཁའི་མཐའ་ལྟར་ཤིན་ཏུ་ཆེ། ཐུགས་
ཀྱི་བཞེད་པ་བསྒྲུབ་མི་ནི་འགའ་ཙམ་དུ་བས་ན། ཁོང་བགྲེས་པོ་རང་ཅག་གཉིས་
ཀྱི་བློས་བཏང་ན། ཐུགས་བསམ་ལམ་དུ་ལུས་པར་གདོན་མི་འཚལ་བས། དཔོན་
སློབ་དགོན་པ་ཐུན་མོང་དུ་འདེབས་པ་ཅིག་ཅི་ནས་ཀྱང་བགྱི་བའི་རེ་བ་སོགས།
ཅམ་བུ་ཙམ་མ་ཡིན་པར་དོན་ལ་རྟོན་པ་ཉིད་དུ་གསོལ་བའི་ལན་དུ་ཐུགས་ཀྱི་དགེས་
པ་རབ་ཏུ་གང་བའི་ཞལ་གྱི་དཀྱིལ་འཁོར་འཛུམ་པའི་མདངས་ཀྱིས་བྱུགས་ཏེ་བཀའ་
བསྩལ་བ། བདག་གི་ཡིད་ལ་ཇི་ལྟར་འབབ་པའི་གཏམ་གྲོགས་དམ་པས་གསུང་
བར་འོས་པ་ཉིད་གསུངས་པ་སྟེ། རྗེའི་ཞལ་སྔ་ནས། དགོན་ས་གཟིགས་པའི་
རིང་ལ། ཕྱོགས་འདིར་དམ་པའི་ཆོས་དོན་དུ་གཉེར་བ་དག་གི་འདོད་པ་བསྐང་
ནས་སླད་གྱིས་ཕྱགས་ཕྱི་བསྒྲུབ་པའི་ཁས་ལེན་ཞབས་དྲུང་ཉིད་དུ་ཕུལ་ཡོད་པ་ལས་
འགྱུར་པ་ཅི་ཞིག་སྲིད་དེ། རྡོ་ལ་བྲིས་པའི་རི་མོ་བསུབས་པར་དཀའ་བ་ཇི་ལྟ་
བ་བཞིན་ནོ། དེའི་ཕྱིར་ན་འདིར་ཆོས་ཉན་པར་འདུས་པ་དག་གནས་ཁང་གིས་
ཕོངས་པར་གྱུར་ནས། ཆར་གྱི་འཇིག་སྐྱོབ་དུ་ཕྱེད་སྤྱིལ་གྱི་རྣམ་པ་རེ་ཙམ་བྱས་
འདུག་པ་ལ། གཞན་གྱི་སྒྲོ་བཏགས་པའི་གཏམ་ལ་ཡིད་རྟོན་པར་མ་མཛད་ཅིག
ཅེས་བྱ་བ་ལ་སོགས་པ་ལྡེམ་པོ་དང་བྲལ་བའི་གསུང་འཇམ་ཞིང་ཡིད་ལ་བབ་པ་
གསོང་པོར་བསྩལ་ནས། མཆེད་གཉིས་པོ་བཀའི་སྐྱོ་བ་ལྷུག་པར་མཛད་དོ། ཟླ་
བ་དགུ་པའི་ཚེས་བཅུ་ལ་ཞལ་རྣམ་པ་གཉིས་ལྷན་ཅིག་པར་ཞབས་དྲུང་དུ་ཐེགས་
པའི་དུས་བསྒྲིགས། དེའི་རིང་ལ་གསང་ཕུ་སོགས་ཡན་ཕྱིན་རྣམས་སུ་བུ་སློབ་



ཅ༔
ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
མཐའ་དག་ལ་བརྡ་འགྲིམས་མཛད་ནས། དུས་ངེས་ལ་མཆེད་རྣམ་པ་གཉིས་འདུས་
པ་རྒྱ་མཚོའི་འཁོར་གྱིས་བསྐོར་ནས་ངང་པའི་ཚོགས་པད་མོའི་མཚོ་ལ་ལྡིང་བ་
ལྟར་རྗེའི་དྲུང་དུ་བསྙེགས་པ་ན། ཐམས་ཅད་མཁྱེན་པ་དཔོན་སློབ་གྲོས་ནས་
ཉན་པོར་ཕྱོགས་ཕེབས་ཏེ། དབྱར་གནས་པ་ཞལ་གྱིས་འཆེས་པའི་ཞབས་པད་
དབུའི་གཙུག་ཏུ་བརྟེན་པའི་བཀའ་དྲིན་ཐོབ་བོ། དེར་དཔོན་སློབ་དྲིལ་བས་དགེ་
འདུན་གྱི་འདུ་བ་བདུན་བརྒྱ་ལ་ཉེ་བ་ཙམ་དམ་པའི་ཆོས་འཕེལ་བར་བཞུགས་པའི་
སྐབས་སུ། དགོན་ས་གང་དུ་ཡོད་པ་སོགས་བཀའི་སྒོ་བ་མཛད་པ་ན། ཐམས་
ཅད་མཁྱེན་པ་ཆེན་པོའི་ཞལ་སྔ་ནས། སྡེ་པ་རེ་རེས་དགོན་ས་འབུལ་བའི་ས་
དམིགས་རེ་འདུག་ཅིང་། ཁྱད་པར་རྒྱལ་ཆེན་རྩེའི་ཡར་ཁུགས་ན་ས་དམིགས་
ཅུང་ཟད་ཁྲ་བ་ཞིག་འདུག་རུང་། དེར་རྟེན་འབྲེལ་མི་འགྲིག་པར་འདུག མཁར་
རྩེ་བའི་ས་ཁུལ་སྒོ་ལའི་ཚུར་ཕྱོགས་ན། གོལ་མ་ཙཱ་ར་ཟེར་བ་ཞིག་འདུག་པ་ལུང་
པ་དེའི་ཕུ་ན་ཕ་དམ་པའི་བསྒྲུབ་གནས་བྲག་དཀར་ཤར་ནུབ་བྱ་བ་དང་། དེའི་
ཉེ་ལོགས་སུ་རྨ་རིན་ཆེན་མཆོག་གི་དགོན་པ་བཏབ་པའི་ཤུལ་ཀྱང་ཡོད་ཟེར་བས།
ཁོ་བོ་ཡིད་དགའ་བ་ཅིག་ཀྱང་བྱུང་། མཁར་རྩེ་བས་ནི་སྔགས་པ་གཞན་ཡང་
མང་པོ་བྱེད་འདུག་ཅིང་། དེས་དགོན་ས་འོང་ན་འབུལ་བར་ཡོད་པ། ངེད་
དཔོན་སློབ་ཚུར་རེས་དེར་ཞག་ས་གཅིག་བྱས་པ་ཡིན་རུང་ས་དཔྱད་ལེགས་ཉེས་
སོགས་ཀྱང་མ་བལྟས། ཁྱེད་རྣམས་ལ་དགུགས་པ་ཡིན། ས་དཔྱད་སོགས་
རྟེན་འབྲེལ་འགྲིག་པ་ཅིག་བྱུང་ནས་ཚིགས་ལ་འཕོག་(འཕེན་》པོ། ལྷ་ས་སོགས་
དང་ཉེ་རིང་འཚམ་པོ་ཅིག་འོང་བར་འདུག་པས། སློབ་དཔོན་དགས་དབོན་པས་
སའི་དཔྱད་དང་དགོན་ས་འོང་མི་འོང་གཟིགས་པར་འབྱོན་དགོས་གསུང་བའི་
སྐབས་སུ། རིན་ཆེན་སྡིངས་ནས་རྟོགས་ལྡན་རྡོ་རྗེ་བཀྲ་ཤིས་པ་དཔོན་སློབ་གཉིས་
ཆོས་འབྲེལ་ཞུ་བར་བྱོན་པ་ལ། རོང་སྟོན་ཆེན་པོའི་ཞལ་མངའ་ནས། ལམ་
ཟབ་བླ་མའི་རྣམ་འབྱོར་ལ་སོགས་པའི་གསུང་ཆོས་བསྩལ། རྟོགས་ལྡན་པ་སྤྲོ་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
བར་མཛད་དེ། ངེད་ལ་དགོན་ས་འབུལ་མི་མང་རབ་བྱུང་ཀྱང་། ཁྱེད་ཀྱིས་
ཕྱོགས་དེ་ལེགས་པོ་རང་ཅིག་འདུག་ཟེར་བས། ཁྱེད་རང་དོ་ནུབ་འདིར་ཞུགས།
སང་དགས་པོ་དབོན་པོ་བ་དགོན་ས་གཟིགས་པར་འབྱོན་པ་ཡོད་པས་སྟོངས་ལས་
བྱོན་གསུང་བའི་བཀའ་གནང་ནས་དེ་ནུབ་འཐེན། སང་དེ་བདག་ཉིད་ཆེན་པོ་
འདི་དཔོན་སློབ་ལྔ་དང་། རྟོགས་ལྡན་པ་སློབ་དཔོན་གཉིས་ཏེ་དཔོན་སློབ་བདུན་
སྡོངས་བྱོན་ནས། དེ་ནུབ་རིན་ཆེན་སྡིངས་སུ་ཕེབས། སང་ཚ་བཞེངས་ཐོན་
རྗེས་རྟོགས་ལྡན་པས་སའི་དཔྱད་དང་། ཆུ་མིག་སྐྱེ་ལུགས་སོགས་ཐུགས་རྒྱུས་
ཀྱི་སྟེངས་ནས་ཞིབ་ཏུ་གཟིགས་པར་ཕུལ་བ་ལྟར་སྤྱན་ལམ་ལ་ཕབ། རིའི་རྩེ་རྣམས་
དང་ལུང་པའི་མདོ་དང་གནས་དེ་ཉིད་ཀྱི་འཐིལ་དང་ལྡེབས་རྣམས་ནས་ཀྱང་ལེགས་
པར་གཟིགས་ཤིང་གཏན་ལ་ཕབ་པས། ཐུགས་ཡིད་ཆེས་པའི་ངེས་པར་འདྲོངས་
ནས། རྟོགས་ལྡན་པ་ལ་སའི་དཔྱད་རྣམས་ལེགས་པོ་འདུག་ཅིང་། ས་དམིགས་
ཀྱང་སྐབས་ལ་བབ་པར་འདུག་པས་ངེད་དཔོན་སློབ་རྣམས་གཟའ་སྐར་བཟང་པོ་
ལ་མཁར་ལན་མཛད་པར་ཕེབས་འབྱོན་པ་ཡིན་གསུང་ནས་ཉན་པོ་ལ་ཐེགས་ཏེ།
ཆོས་ཀྱི་རྗེ་ཐམས་ཅད་མཁྱེན་པའི་སྤྱན་སྔར་གསོལ་བ། གོལ་མའི་ལུང་པ་དེ་ནི་
དབེན་ཞིང་ཡངས་ལ་ཉམས་དགའ་བར་ཕྱོགས་ཐམས་ཅད་སྤང་རི་ཡིད་དུ་འོང་
བ་ཀུ་ཤའི་མྱུ་གུས་གང་བ་ལ་སྤང་རྒྱན་ལ་སོགས་པའི་མེ་ཏོག་བཀྲ་བས་མཛེས་པ།
བར་བར་ན་བྲག་རི་ཅུང་ཟད་འདུག་པ་རྣམས་ཀྱང་མཛེས་པའི་ཆེད་དུ་ལྷ་དག་གིས་
བཀོད་པ་ལྟ་བུ། ཕྱོགས་གཡས་གཡོན་གཉིས་ནས་འབབ་ཆུ་ཅུང་ཟད་རེ་འབབ་
པས་བསྐོར་བའི་དབུས་ནེའི་སེང་ཡིད་དུ་འོང་བ་མེ་ཏོག་སྣ་ཚོགས་དང་ཆུ་མིག་
རབ་ཏུ་མང་པོས་བརྒྱན་པའི་དཀྱིལ་སྟོད་ཀྱི་ཐད་ན། ས་སྐམ་པོ་འབུར་དུ་དོད་
པ་གཟིམས་ཁང་དང་ཆོས་ཁྲིའི་དམིགས་ཡུལ་འོས་པ་དང་། དེ་དང་འབྲེལ་བ་
ན་སའི་སྡིངས་ཆེན་པོ་གཙུག་ལག་ཁང་འདུ་ཁང་དང་བཅས་པའི་ས་དམིགས་སུ་
འོས་པ་ཡང་འདུག ཤར་གྱི་སྟག་སྐྱའོ་སོགས་ཕྱོགས་ཀྱི་ས་བདག་བཞི་ཡང་ཚང་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
མར་འདུག རིའི་རྩེ་མོ་མ་ཉམས་ཤིང་ཕུ་བགས་ཀྱིས་གཞོལ་བས་འཕྲིན་ལས་
ཀྱི་རྒྱུན་ཆུ་བོ་ལྟར་རིང་བའི་སའི་དཔྱོད་དང་། བྱང་ཤར་གྱི་ཕྱོགས་ན་བྲག་རིང་
དུང་འབུར་དུ་དོད་པ་འདྲ་བ་ཞིག་འདུག་པས་སྙན་པའི་གྲགས་པ་ཕྱོགས་ཐམས་
ཅད་དུ་བསྒྲོགས་པའི་སའི་དཔྱད་དང་། མདར་ཕྱག་བརྒྱར་བསྣོལ་ཞིང་། ཁྱད་
པར་དུ་རི་སྣ་དམར་པོ་དཔལ་ཚོགས་ཀྱི་བདག་པོས་གླང་པོ་ཆེའི་སྣ་བརྐྱང་བ་ལྟ་
བུས་བསྐྱོར་བའི་ངང་ཚུལ་ཅན། ལོངས་སྤྱོད་ཟད་མི་ཤེས་པ་རྒྱུན་པར་འབྱུང་
བའི་སའི་དཔྱད་ལ་སོགས་པ་ཡིད་ལ་འདོད་པ་འཇོ་བའི་གནས་ཡ་མཚན་ཅན་
དགོན་ས་ཤིན་དུ་ལེགས་པ་ཅིག་འོང་བར་འདུག་གསུངས་པས་ཐུགས་དགྱེས་ཏེ།
འོ་ན་མཁར་རྩེ་བ་ལ་སྐྱར་ཞུས་དགོས་ཡོད། ས་དེ་མཁར་རྩེ་བས་དཔལ་གནས་
པ་ལ་དམག་འཐེན་པའི་རྟེན་སོར་གནང་བ་ཡིན་འདུག་པས་དེའི་ས་ཚབ་གནང་
བར་ཞུ་བ་སོགས་དོག་འགྲོལ་དགོས་པས། ངེད་ཀྱིས་མི་ལ་ས་སློང་བར་བྱེད།
ཁྱེད་ཀྱིས་ལྷ་འདྲེ་ལ་སློང་བར་མཛད་དགོས་གསུང་ནས་དེ་མ་ཐག་མཁར་རྩེར་
ཐེགས་པས་བཞེད་པའི་དོན་འགྲུབ་སྟེ་ཉན་པོར་ཕེབས་ནས། བདག་ཉིད་ཆེན་
པོ་འདི་ལ་ད་ལྟར་རང་བྱོན་ལས་ས་འདུལ་བར་དང་དགོན་པའི་རྨང་འདིངས་པར་
མཛོད། ཅེས་བཀའ་སྩལ་བ་སྙན་གྱི་རྒྱན་དུ་མཛད་དེ། དཔོན་སློབ་བཅུ་གཉིས་
ཐེགས་ནས། གཞན་རྣམས་རིན་ཆེན་སྡིངས་སུ་བཏང་། རྗེ་ཉིད་ཀྱིས་ང་གཅོད་
ཡུལ་བ་བྱེད་པ་ཡིན་གསུང་ནས་གཟིམས་ཁང་གོང་མའི་ས་ཡུལ་དེར་ཆ་ཐེར་ཕུབ་
ནས་བཞུགས་ཤིང་ས་བརྟུལ་ཏེ། ཤིང་མོ་ཡོས་ཀྱི་ལོ་ཧོར་ཟླ་བཅུ་པའི་ཚེས་ཉི་ཤུ།
རེས་གཟའ་ཕུར་བུ་དང་། རྒྱུ་སྐར་རྒྱལ་སྟོང་འཛོམ་པའི་དུས་སྦྱོར་ཕུན་སུམ་ཚོགས་
པ་ལ། རྒྱུད་སྡེ་ལས་གསུངས་པའི་སའི་ཆོ་ག་ཕྱིན་ཅི་མ་ལོག་པར་མཛད་ནས།
སྦོམས་རྟ་བཙུགས་ཏེ་ས་ཐིག་མཛད་པ་ལ་ཕྱོགས་པའི་ཚེ། རྟོགས་ལྡན་རྡོ་བཀྲས་
པ་རྟེན་འབྲེལ་བསྒྲིག་པར་བྱོན། ཞབས་ལ་གཏུགས་བའི་ཕྱག་མཛད་དེ། གསོལ་
ཞལ་སྡེར་གཉིས་ནས་དཀར་མོ་འབྲུ་བཟང་གིས་བཀང་བ་དང་། གཏོར་ཐེབ་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
གཉིས་རིན་པོ་ཆེ་དང་སྨན་སྣ་བཟང་པོས་བཀང་། དར་སྣ་ཚང་དང་བཅས་ཕྱག་
ཏུ་ཕུལ་ཏེ། ངེད་རིན་ཆེན་སྡིངས་ནས་ཡིན། མིང་ལ་རྡོ་རྗེ་བཀྲ་ཤིས་ཟེར་བ་
ལགས་ཟེར་བ་ལ། ཐུགས་ཤིན་ཏུ་དགྱེས་ནས། རྟེན་འབྲེལ་ལེགས་གསུང་བའི་
སྐབས་སུ། མོ་དབེན་དུད་ཅིག་པོ་དེའི་ཁྱིམ་བདག་ཁམ་འབྲོག་གི་ཆ་ལུགས་བྱས་
པ་ཞིག་གིས་ཇ་བག་ཅིག་དང་། ཞོ་རྫ་ཅིག་འབུལ་དུ་བྱུང་བ་ལ་མིང་ཅི་ཟེར་གསུངས་
པས། མཐར་པ་རྒྱལ་མཚན་ཟེར་བ་ལགས་ཟེར་བས་ཀྱང་དགྱེས་ཏེ། བླ་མ་
ཕུན་ཚོགས་པ་ལ་ཞོ་དེ་དཀྲུགས་ལ་ས་ཆུ་དང་བསྲེས་ལ་གང་ཁྱེབ་དུ་གཏོར་ཤོག་
གསུང་བ་དང་། ཆོས་རྗེ་ཀུན་དགའ་དཔལ་བ་ལ་ཇ་ཕག་དེ་བསིལ་ལ། ནས་
དང་། རིན་པོ་ཆེ་སོགས་དང་བསྲེས་ལ་གཏོར་ཤོག་གསུང་བ་བཞིན་ཁོང་རྣམས་
གཉིས་ཀྱིས་གཏོར་བས། དེ་དག་གིས་གོང་ཁྱེབ་པའི་ས་ཡུལ་རྣམས་དིང་སང་
དགོན་པའི་གང་བ་འདི་ཡིན་པར་གྲགས་ལ། དེར་གཟིམས་ཁང་ཀ་བ་ཉི་ཤུ་རྩ་
བརྒྱད་ཀྱི་ས་གྲས་ཏེ་རྩིག་རྨང་བཞག་ནས་རྩིག་པ་ཁྲུ་གང་ཙམ་དུ་ལོངས་པ་ན།
གཙུག་ལག་ཁང་ཀ་ཆེན་བཞི་སྐོར་ལམ་དང་བཅས་པའི་མདུན་དུ། འདུ་ཁང་
ཀ་ཆེན་བརྒྱ་ཐམ་པའི་ས་གྲས། རྩིག་རྨང་བཏིང་བས་གཟིམས་ཁང་གི་ཐད་དུ་
འཇའ་རྒྱལ་མཚན་འདྲ་བ་ཁ་དོག་སྣ་ཚོགས་ཡོད་པ་ཅིག་དགུན་སྟོད་ལ་ཉེ་བའི་
བར་དུ་དུས་འཁོར་མར་བྱུང་ཞིང་། གཙུག་ལག་ཁང་གི་ཐད་དུའང་སྐབས་ལ་
ལར་འཇའ་འོད་དང་མེ་ཏོག་གི་ཆར་འབབ་པ་དང་། གཞན་ཡང་ངོ་མཚར་བའི་
ལྟས་དུ་མ་བྱུང་། ཟླ་བ་རྟིང་མའི་ཚེས་བརྒྱུད་ལ་ཉན་པོ་ནས་ཐམས་ཅད་མཁྱེན་
པ་རོང་སྟོན་ཆེན་པོ་དཔོན་སློབ་མཐའ་དག་གནསཾ་དེར་ཉིན་སྐོར་ལ་བྱོན་ནས་ཐོག་
མར་གཟིམས་ཀང་གི་རྨང་ཏིང་སར་ཕེབས། ཨ་ལ་ལ། ཨ་ལ་ལ། འདི་འདྲའི་
གནས་དང་ཁང་པའི་བཀོད་པ། ཡིད་ལ་ཇི་ལྟར་འདོད་པ་ལས་ཀྱང་ལྷག་པ་ཙམ་
དུ་འདུག གྲྭ་བ་རྣམས་ཀྱིས་འདིར་མཐོ་རྩོག་རེ་རྒྱོབ་གསུང་པ་བཞིན་རྒྱབ་པས་
མང་དུ་བྱུང་བ་རྣམས་བགྲངས་པ་ན་མཐོ་བཞི་བཅུ་ཞེ་དགུ་འདུག་སྟེ། དུས་ཕྱིས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཁང་ཚན་བཞི་བཅུ་ཞེ་དགུ་ཚུགས་པའི་རྟེན་འབྲེལ་ཀྱང་འགྲིག དེ་ལ་ཕྱག་ནས་
འཐོར་བ་སོགས་མཛད་ནས་གཙུག་ལག་ཁང་འདུ་ཁང་དང་བཅས་པའི་རྩིག་རྨང་
གི་ཐང་དུ་བྱོན་སྐུ་ཆོས་ཀྱི་གྲྭ་གཉིས་པོ་སྐུའི་ཕྲག་པ་གཡས་གཡོན་ལ་སོ་སོར་གཟར།
ཕྱག་གཉིས་སྐུ་རྒྱབ་དུ་བསྣོལ་ནས་དབུ་ཅུང་ཟད་དུད་པ་དང་བཅས་པས་རྩིག་རྨང་
གི་མཐའ་བསྐོར་བའི་ཚུལ་དུ་ཐེགས་བཞིན་པའི་ཞལ་ནས། ཕ་ཕ་ཕ་ཕ། ཡོ་
མཚན་ལ། ཡ་མཚན་ལ། ཧ་ཅང་ཡང་ཆེས་པ་མིན་ནམ། དགས་པོ་དབོན་པོ་
བ་ངེད་རང་གི་འདི་ལ་ཐོག་འབུབས་པའི་རྩིས་ཀྱང་མཛད་དགོས། ལུང་པ་འདི་
ན་ནི་ཤིང་མི་འདུག ཅུང་ཟད་ཆེས་པ་ཨེ་ཡིན་གསུང་པ་ལ། དམ་པ་འདིའི་
ཞལ་ནས། བླ་མ་ཐུགས་རྗེ་ཆེ་བས་ཤིང་ཁ་འདྲ་རྙེད་དེ་འོང་། ངེད་རང་གི་འདིར་
དབུས་རྩང་ཁམས་གསུམ་འདུ་དགོས་པས་མ་ཤོང་གི་དོགས་ནས་རྒྱ་ཆེ་བ་གཙོ་
བོར་བྱས་པ་ལགས། ཤིང་སོགས་ཡབ་སྲས་བཀའ་སྒྲོ་བ་མཛད་དེ། ཕྱག་ནས་
གནང་། དགོས་པའི་མིང་ནི་ན་ལེནྡྲའོ་ཞེས་གསུངས། སླར་ཆོས་ཁྲིའི་ས་ཡུལ་
དེར་ཕྱགས་ཕབ། ས་འབུར་དུ་དོད་པ་འདི་ནི་དུང་དཀར་པོ་གཡས་སུ་འཁྱིལ་
བའི་རྣམ་པ་ཅན་ཆོས་ཁྲིའི་ས་ཡུལ་འོས་པ་ཞིག་སྟེ། གྲྭ་པ་རྣམས་རྡོ་སྐྱོས་ལ། འདི་
རང་དུ་ཆོས་ཁྲི་རྩིགས་ཤིག མིང་ལ་བྱ་རྒོད་ཕུང་པོའི་རི་ཞེས་བྱའོ། ཞེས་གསུང་
ཞིང་དུང་གི་འཁྱིལ་གྱི་ཐད་དུ་ཕྱག་འཁར་བཙུགས་པའི་ས་དེ་ཉིད་དུ་རྡོ་མང་པོ་སྤུངས་
པས་ཆོས་ཁྲིའི་རྣམ་པར་བྱས་པ་ལ་བཞུགས་ཏེ། རྟེན་འབྲེལ་བསྒྲིག་པའི་སླད་
དུ་ཤེས་རབ་ཀྱི་ཕ་རོལ་དུ་ཕྱིན་པ་ལ་སོགས་པ་ཆོས་མང་པོའི་དབུ་གཙུགས། གུང་
ཚིགས་ལ་ཡོན་བདག་མཐར་བས་དཔོན་སློབ་བཅུ་གཉིས་གདན་དྲངས་པའི་ལམ་
ཞོར་ལ། གཟིགས་ཁང་འོག་གི་ཐད་འདི་ན་ཁང་རུལ་གྱི་རྡོ་ཕུང་ཆེན་པོ་གཅིག་
འདུག་པ་ལ། བདག་ཉིད་ཆེན་པོ་འདིས་རྗེའི་དྲུང་དུ་། མཁར་ལན་མ་འདིའི་
ལག་གི་བླ་རེད་ཀྱིས་བྱེད་དགོས་པས། བདག་གི་ཁང་ཆུང་དེ་གཞན་དུ་མ་གྲུབ་
རོགས་པ། རྡོ་མོད་ས་འདིར་བྱས་ཆོག་པ་ཞུས་པས། ཇི་ལྟར་བཞེད་པ་བཞིན་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
མཛད་ཆོག་པའི་བཀའ་ཕེབས་ནས་རྡོ་ཕུང་དེ་ལ་ཕྱག་ནས་ཀྱང་མཛད། རིན་
ཆེན་སྡིངས་པས་དཔོན་སློབ་བརྒྱད་རྒོངས( དགོང་)ཇ་ལ་གདན་དྲངས། རྟོགས་
ལྡན་པས། ཀུན་མཁྱེན་རོང་པོའི་དྲུང་དུ་ཐུབ་དབང་གི་གསེར་སྐུ་གཅིག་ཕུལ་
ནས། རྗེའི་ཞལ་ནས་དེ་རིང་བསྟན་པའི་གཙོ་བོ་འདི་ལྟ་བུ་འབུལ་བ་ནན་ལྟར་
རྟེན་འབྲེལ་ལེགས། བླ་མ་བས་ཁ་སང་ནས་ཀྱང་རྟེན་འབྲེལ་གང་ལེགས་མཛད་
འདུག་པ་ངོ་མཚར་ཆེ། ཞེས་སོགས་གསུངས་ནས་ཐུགས་དགྱེས་ཚོར་ཆེན་པོ་
མཛད། སླར་ཡང་དམ་པ་འདི་ཉིད་ལ་མཁར་ལས་ཀྱི་ལག་གི་བླ་འཕྲོ་ལ་མཛོད་
ཅིག་པའི་བཀའ་བསྩལ་དང་བཀོད་པ་གནང་འོས་རྒྱས་པར་མཛོད་ནས་ཉན་པོར་
ཐེགས། བདག་ཉིད་ཆེན་པོ་འདིས་གཟིགས་ཁང་འོག་མའི་ས་ཡུལ་དེར་ཀྱང་
ཅོག་བུ་ཕུབ་ནས་ཞག་གཅིག་བཞུགས་ཏེ་ས་བྱིན་གྱིས་བརླབས། རིན་ཆེན་སྡིངས་
པའི་བཙུན་མ་སོགས་ལ་རྩིག་རྨང་བགྱིད་དུ་རྩལ། ཕྱགས་ཕྱིར་ཁང་ཚན་མཁར་
ལས་ལ་དུངས་པ་འགའ་ཞིག་ཀྱང་བསྡད། སྟོན་བཞུག་དེ་ལ་གཙུག་ལག་ཁང་
འདུ་ཁང་དང་བཅས་པའི་རྩིག་པ་ཁྲུ་རེ་ཙམ་དང་། གཟིམས་ཁང་ཐོག་སོར་འཁྱོལ་
ལ་ཁང་པ་དང་། བྲན་ཁང་ཐོག་ཁེལ་བ་གཉིས་གསུམ་དང་། རྨང་ཐིངས་པ་
མང་དུ་བྱུང་། འཁྱགས་ལ་ཐུགས་རྗེས་དཔོན་སློབ་ལྷན་དུ་ཆོས་བར་ལ་བཏེག
ཐོགས་མར་དེབ་གོང་རྫོང་ནས་ཕོགས་ཕུལ། གྲབ་གསས་ཁང་དུ་བཞུགས།
ཆོས་
རྗེ་རྒྱལ་མཚན་ལེགས་གྲུབ་པས་ཡབ་སྲས་གཉིས་ཀའི་ཞགས་ལ་གཏུགས་པ་རྗེས་
སུ་བཟུང་ནས་སྨིན་པར་མཛད། དེ་ནས་རིམ་གྱིས་ལོ་དང་བྱ་ཡུལ་བས་སྤྱན་དྲངས།
མེ་ཕོ་འབྲུག་ལོ་ཧོར་ཟླ་གཉིས་པའི་བཤམ་ལ་ནཱ་ལེནྡྲ་ཕེབས་རོང་སྟོན་ཆེན་པོས་རིན་
སྡིངས་སུ་བཞུགས་ནས་ཉིན་རེ་བཞིན་ལས་ཆོས་གསུང་བར་བྱོན། ཁ་བ་བབ་
པ་སོགས་ཀྱི་སྐབས་སུའང་ཕྱག་མཁར་ལ་བསྟེན་ཏེ་ཆོས་མ་ཆག་པར་གསུངས།
དཔོན་སློབ་བྱིན་དེས་ནཱ་ལེན་ཉིད་དུ་སླེའུ་ལྡིང་སོགས་ལ་བརྟེན་ནས་བཞུགས། འདུ་
ཁང་གི་རྒྱ་ཁྱོན་རྗེའི་ཐུགས་བཞེད་དང་བསྟུན། བྱང་ཕྱོགས་ནས་ཀ་ཚར་གཉིས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བསྐུམ་སྟེ་ཀ་བ་བརྒྱད་བཅུའི་ས་ཡུལ་མཛད། གྲོ་ཉན་གླང་གསུམ་གྱིས་ཚོགས་
རྡོ་བསགས་ནས་འདུ་ཁང་གི་ཕྱོགས་རེ་སྒྲུབས། ཕྱོགས་གཅིག་མཁར་རྩེ་བས་
བསྒྲུབས་པས་ཐོག་སོར་ལོངས། གཟིམས་ཁོང་གི་ཤིང་རྩི་ལོགས་བྲིས་མ་གཏོགས་
ཚར། སྟོན་སོ་ཚུན་ལ་བྲན་ཁང་ཡང་བརྒྱ་བུད་པ་ཙམ་ཐེབས། དེ་ནས་བཟུང་
སྟེ་དབྱར་ཆོས་དགུན་ཆོས་ཀྱི་སྒྲིགས་ལ་སོགས་པ་གསང་ཕུ་ནེའུ་ཐོག་ཇི་ལྟ་བ་བཞིན་
བཛད་པས་དེ་མ་ཐག་ནས་དགེ་འདུན་བརྒྱད་བརྒྱ་ཙམ་འདུས། དུས་ཕྱིས་ནི་
དབྱར་ཆོས་སོགས་ལ་སྟོང་རེ་ཅན་ཙམ་དང་། མང་ཚོགས་ལ་ཉིས་སྟོང་ཙམ་
ཚོགས་ཏེ། དམ་པའི་ཆོས་ཀྱི་དགའ་སྟོན་ལ་ལོངས་སྤྱོད་པར་མཛད་དོ། ཀློག་
པའི་རྒྱན་ལྡན་གཙུག་ལག་ཁང་ཆེན་ནི། །སངས་རྒྱས་སྲས་དང་བཅས་པས་
ཡོངས་གང་བ། །ཐུབ་བསྟན་ཡུན་དུ་གནས་པའི་རྩ་ལག་མཆོག །རབ་འབྱམས་
ཕན་བདེའི་གཞི་དང་རྟེན་དུ་བསྒྲུབས། །ཨཤདྨ་ཡི་ཤིང་གིས་མ་རྒྱན་ཞིང་། །དབུས་
འགྱུར་ཆང་ལས་བྱང་དུ་རབ་བསྐྱོད་ཀྱང་། །རྡོ་རྗེའི་གདན་དང་ཐ་དད་མ་ཡིན་
པའི། །ཆོས་ཀྱི་མདུན་ས་འདི་ཀེ་རྨད་དུ་བྱུང་། །སྐྱོབ་པ་ཉིད་གཟིགས་ཤཱཀྱའི་
རྒྱལ་མཚན་དང་། །འཇམ་པའི་དབྱངས་དངོས་བཀྲ་ཤིས་རྣམ་པར་རྒྱལ། །བློ་
ལྡན་དགྲ་བཅོམ་མང་པོས་ཡོངས་བསྐོར་ནས། །དམ་ཆོས་སྒྲོག་པའི་གནས་མཆོག་
འདི་ངོ་མཚར། །དེ་ལྟར་ཡབ་སྲས་ལྷན་ཅིག་པས་གདུལ་བར་བྱ་བ་རྣམས། །སྨིན་
པར་མཛད་ཟིན་ནས། །རོང་སྟོན་ཐམས་ཅད་མཁྱེན་པ་རྣམ་པར་གྲོལ་བ་ཆོས་
ཀྱི་དབྱིངས་སུ་སྙོམས་པར་ཞུགས་པ་ན། གདུང་མཆོད་གསོལ་གདབ་ཀྱི་རིམ་
པ་བསམ་གྱིས་མི་ཁྱབ་པ་དང་། དབུས་གཙང་གི་ཆོས་སྡེ་མཐའ་དག་ཏུ་དགོངས་
རྫོགས་རྒྱ་ཆེན་པོ་བསྒྲུབས། གཞལ་དུ་མེད་པའི་སྐུ་གདུང་རིན་པོ་ཆེ་གཟིམས་
ཁང་གོང་ཉིད་དུ་བཞུགས་པར་བརྩམས་ཏེ། གཟིམས་ཁང་འོག་ཏུ་སྐར་ ཐིབས་
ཆེ་ཆུང་འབུབས་རྒྱུའི་ཤིང་བཟོ་ཚར་བ་ཉིད་(འདིར་ཚིག་འགའ་མི་གསལ་）མའི་སྟེང་དུ་
ཚོམས་ཆེན་སྐར་ཕིབས་དང་བཅས་བྱང་དུ་ཀ་བཞི་མ་ཤར་ནུབ་སོགས་མཛད།



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
སྐུ་གདུང་རིན་པོ་ཆེ་དྲི་བཟང་དང་དར་ཟབ་ལ་སོགས་པས་ཀླུབས་ནས་ཙནྡན་དཀར་
པོ་ལས་བྱས་པའི་སྒམ་དངུལ་གྱིས་ཤན་པའི་ནང་དུ་བཞུགས་སུ་གསོལ་བས། ཡིད་
བཞིན་གྱི་ནོར་བུ་རིན་པོ་ཆེར་གནས་གྱུར་ཏེ་རིང་སྲོལ་གྱི་གོང་བུས་སྤྲས་པ་དེ་ཉིད་
ཀྱི་བཞུགས་ཁང་དུ་གསེར་དངུལ་ལས་གྲུབ་པའི་བྱང་ཆུབ་ཆེན་པོའི་མཆོད་རྟེན་
བུམ་པའི་ཕྱོགས་བཞིར་སྒོ་དང་སྒོ་རྒྱན་གྱིས་མཛེས་པར་བྱས་པའི་མདུན་མར་སྐུ་
འདྲ་རིན་པོ་ཆེ་ཕྱག་ནས་མ་དང་སེང་ཁྲི་ལ་བཀའ་སྲུང་དང་ནོར་ལྷའི་སྐུ་བཞུགས་
ཤིང་། ནོར་བུ་རིན་པོ་ཆེ་སྣ་ཚོགས་པས་བརྒྱན་པ་མཐོ་བཅོ་ལྔ་པ་འདི་ནཱ་ལེནྡྲ་
ཉིད་དུ་བསྒྲུབས། སོལ་བ་སོགས་ཉེར་སྤྱད་སྒྲུབ་སླ་བ་ལ་དགོངས་ནས། ལྷ་
ཆེན་བསྒྲུབ་ས་ཐོག་མར་འུ་ཤང་རྡོར་མཛད་བཞེད་པས། བྱ་ལོ་ཟླ་བ་བརྒྱད་པ་
ལ་སྐྱིད་ཤོང་ཕྱོགས་སུ་ཐེགས། ཚེས་བཅོ་ལྔ་ནས་འུ་ཤང་རྡོར་ཐུགས་དམ་གཏོར་
སྒྲུབ་གཙུགས་ཏེ་མཁའ་འགྲོ་ཆོས་སྐྱོང་ཡོང་ལ་འཕྲིན་ལས་བསྐུལ་བས་དགོས་དགུ་
ཅོག་ཆར་བཞིན་བབ། རིག་བྱེད་པ་གླེའུ་ཆུང་ནས་སྤྲུལ་སྐུ་བསོད་རྒྱལ་བ་དང་
བཀྲས་ཚུལ་བ་སྐུ་མཆེད་ཀྱིས་ཐོག་དྲངས། གསེར་སྐུ་བ་བཅུ་བདུན། མགར་
བ་བཞི། ལྷ་བྲིས་པ་གཉིས། ཟངས་མགར་བ་གཉིས་ཏེ་བཟོ་རིགས་ཀྱི་ལག་
ལེན་ཐུབ་པ་ཉི་ཤུ་རྩ་ལྔ་བྲན་དང་བཅས་པ་བསགས་ནས་ཟས་སྐོམ་དང་གནང་བྱིན་
གྱ་ནོམ་པ་མཛད། གུང་ཐང་གི་ལྷ་ཆེན་དཔལ་འབར་ལ་ཚད་བླངས་པའི་རུས་
ཤིང་ཚུགས་ཤིགས་པ་ལ་སོགས་པའི་བཀའ་བཀོད་གནང་བ་ན། གཟི་ཀུན་སྤང་
པས་ཐུབ་པ་དཀར་མོ་ཉིད་ལ་རྟེན་གཙོ་འབྱུང་བར་བཞེངས་པས། ལྷ་བཟོ་བ་
ལ་ལྷ་ཆེན་མི་ཤེས་པའི་ཟོལ་གྱིས་མར་མེ་མཛད་དང་བྱམས་པའི་སྐུ་རེ་སྒྲུབས་ལ་
ཐུབ་པ་དཀར་མོ་དང་དུས་གསུམ་སངས་རྒྱས་གསུམ་སྒྲིབས་སུ་བཞུགས་པའི་
ཐབས་མཁས་གྱིས་ཞིག་པའི་ཞལ་ཏ་གནང་བ་ཡིད་ལ་མནགས་ཏེ། དེ་ཙམ་པའི་
ལྷ་ཆེན་པོ་བཞེང་མི་ཤེས་པ་སོགས་ཀྱི་སྐྱོན་ཡོན་ཞུས་པ་ན། བདག་ཉིད་ཆེན་པོ་
འདིས་ཞི་བའི་བཀའ་ལུང་ཇི་ལྟར་བསྩལ་ཀྱང་། ལྷ་བཟོ་བ་གྱ་གྱུའི་བསམ་པ་གཞིག་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
པར་མ་ཐུབ་པས། གནད་ལ་དབབས་པའི་ཕྱིར་དུ། ང་རང་གི་མཁའ་འགྲོ་ཆོས་
སྐྱོང་གིས་ལྷ་ཆེན་པོ་བཞེངས་པར་ཡོད། ཁྱོད་རང་རུས་ཤིང་ཚུགས་གསུང་པ་
ལ། རུས་ཤིང་ཀྱང་མཁའ་འགྲོ་ཆོས་སྐྱོང་ཉིད་ལ་འཛུགས་འཇུག་པར་ཞུ་བ་སོགས་
མ་རངས་པའི་ཚིག་གྱ་ཚོམས་སུ་གསོལ་བས་ཅུང་ཟད་འགྱངས་པ་ན། ཕྱོགས་
ཕྱོགས་རྣམས་སུ་ཅོལ་སྒྲོག་ལ་དགའ་བ་དག་གིས་ལྷ་བཟོ་བ་རི་བོ་དགེ་ལྡན་པ་ལ་
ཞེན་ཆེ་བས། དཔོན་སློབ་གྲུབ་མཐའི་ཆགས་ལྡང་གིས་མ་དུམས་པར་ལྷ་ཆེན་
བཤོལ་བ་ལས་ཐབས་མི་འདུག་ཟེར་བ་ལ་སོགས་པའི་མི་སྙན་པ་སྒྲོག་པར་གྱུར་
ཀྱང་། རྡོ་རྗེའི་ཆོས་སྐྱོང་བ་རྣམས་ཀྱི་ཕྲིན་ལས་ཀྱི་མཐའ་མ་བརྟུལ་བའི་དབང་
གིས་ལྷ་བཟོ་བ་ལ་མི་འཚམ་བའི་རྨི་ལམ་འཇིགས་སུ་རུང་བ་དག་ཤར་ནས་བཀའ་
བཞིན་འཚལ་བར་གསོལ་ཏེ། ཟླ་བ་དགུ་པའི་ཚེས་ཉི་ཤུའི་ཉིན་ལྷ་བཟོ་བས་མཐོ་
གང་སྤྱིར་བ་དང་བཅས་པའི་རུས་ཤིང་བཙུག་པས། རུས་ཤིང་ལ་འཇའ་ཟུག་
པ་སོགས་ཡ་མཚན་པའི་རྟགས་དུ་མ་བྱུང་བ་ནས་རིམ་གྱིས་བསྒྲུབས། བཟོ་ཕུར་
གྱི་རྣལ་འབྱོར་དབང་ཕྱུག་ལུགས་བཏང་དུས་མེ་ཏོག་གི་ཆར་ལག་པས་འཛིན་ཐུབ་
པ་བབས། བྲད་བདར་ཚར་བ་ལྟར་འཇམ་ཞིང་འཇའ་ཚོན་ཁ་དོག་སྣ་ལྔས་ཀླུབས་
པས་ཡིད་འཕྲོག་པར་བྱོན་པ། ལྷ་བཟོ་བས་དེ་ཉིད་བཞུགས་པར་གསོལ་ཡང་
མ་གནང་། གསེར་གཙོ་མ་དང་གཡུ་འཕྲ་དཔག་ཏུ་མེད་པས་བརྒྱན་པར་མཛད།
གནས་དེ་ཉིད་ཀྱི་ལྟུང་བྱེ་མའི་དཀྱིལ་དུ་ལྷུང་བ་ལ་རྒྱུ་མཛད་། ཟངས་ཁལ་ཉེར་
ཅིག་བསྣན་ཏེ་གཙུག་ལག་ཁང་དེའི་རྟེན་གཙོ་ཐུབ་དབང་གི་སྐུ་རྒྱབ་ཐོ་བཅུ་པ་
ལི་དམར་ལ་གྲང་གསེར་གསོལ་བ་འདི་ཡང་ཞར་ལས་བཞེངས། ལྷ་ཆེན་གྱི་ལུགས་
ཚར་རྗེས་ལྷ་ཕྲལ་ནས་ཁྱོགས་ལ་བཏེག་སྟེ་ནཱ་ལེནྡྲར་དྲངས་ནས་བཟོ་འཕྲོ་ཚགས་
སུ་བཙུད། སྤྲ་ཚིལ་གྱིས་མ་ལང་བས་ལུག་གི་ཚིལ་བུ་བཞུས་པ་དར་ལ་བརྩེགས་
ནས་འཁྱགས་སུ་བཅུག་པ་ལེགས་པར་བརྡུངས་ཏེ་སྨྲ་བཟོ་བྱས་པ་ལས། ཧ་ཅང་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ཐུག་ཆེས་བའི་དབང་གིས་ཟངས་ཁལ་དགུ་བརྒྱ་ལྷག་པ་ཙམ་སོང་། སྐུ་གསེར་
ལ་གསེར་ཞོ་བདུན་བརྒྱ་དང་སུམ་ཅུ། དངུལ་ཆུ་ཞོ་ཉིས་སྟོང་ཉིས་བརྒྱ་སོགས་
བཟོ་རྒྱུ་གཞན་ཡང་འཕངས་པ་མེད་པར་བཏང་། གཏོང་བ་ལ་ལྷག་པར་གོམས་
པས་ལྷ་བཟོ་བའི་ཡོན་རྫོངས་ལ་སོགས་པ་རྣམས་ནི་མི་བཟད་བའི་གཏེར་ལ་ལོངས་
སྤྱོད་པ་ལྟར་སྙེ་ངོམས་པར་གནང་བས། ལུགས་སུ་བླུག་པའི་གསེར་སྐུ་ལ་གངས་
ཅན་གྱི་ལྗོངས་ན་འདི་ལས་ཆེ་བ་མེད་པར་གྲགས་པའི་ཐུབ་དབང་གི་སྐུ་བྱིན་
བརླབས་ཀྱི་གཟི་འོད་འབར་བ་འདི། ཁྱི་ལོ་ཟླ་བ་བཅུ་གཅིག་པའི་ནང་དུ་ཞབས་
སུ་བྱོན། རིང་སྲེལ་རྣམ་པ་གསུམ་གྱིས་ཡོངས་སུ་གང་བར་མཛད་པ་སོགས་
གཟུངས་བཞུགས་ཀྱི་ཡ་མཚན་བརྗོད་ཀྱི་མི་ལང་བ་ལ་སོགས་པ་རྣམས་ནི་དཀར་
ཆག་ན་གསལ། དེའི་བཞུགས་གནས་ལ་གཙུག་ལག་ཁང་རྩེ་བསྒྲོན་ཏེ། ཐོག་
སོ་བཏོད་པ་ཐིགས་ཁང་དང་བཅས་པ་མཛད། འདུ་ཁང་གི་ཐོག་ཀྱང་ཕྱོགས་
སྒོར་མོར་ཕུབ། ལོགས་བྲིས་སོགས་ཀྱིས་བརྒྱན་པར་མཛད་ནས་དངུལ་གདུང་
ཀྱང་གཙང་ཁང་དུ་སྤྱན་དྲངས། རབ་ཏུ་གནས་པའི་ཆོ་ག་རྣམ་པར་དག་པ་རྗེ་
ཉིད་ཀྱིས་མཛད་ཅིང་། ཤིས་པ་ལྷག་པར་སྐྱོང་བའི་དགའ་སྟོན་རྒྱ་ཆེན་པོ་དང་
བཅས་པ་བསྒྲུབས། གསུང་གི་རྟེན་ལ་ཐོག་མར་ཉིད་རང་གི་གསན་སྦྱོང་མཛད་
པའི་གཞུང་རྣམས་གསེར་ལས་བཞེངས་པ་དང་། ཐམས་ཅད་མཁྱེན་པ་ཉིད་ཀྱི་ ་
བཀའ་འབུམ་ཤོག་སྐུར་བཞེངས་པ་དང་བཅས་པས་བསྟན་འགྱུར་གྲས་ཀྱི་པོ་ཏི་
བཅུ། དེ་རྗེས་ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་འབྲིང་བསྡུས་པ་གསུམ་དང་
། རྒྱུ་སྡེ་དང་མདོ་སྡེ་སོགས་གཙོ་གང་ཆེ་བ་འགའ་ཞིག་དང་བཅས་པའི་གསེར་
ཆོས་པོད་ཆེན་སུམ་ཅུ་སོ་གྲངས་ཙམ་དང་ཐུགས་ཀྱི་རྟེན་ལ་འབུམ་མོ་ཆེ་བཞེངས།
དུས་ཀྱི་མཆོད་པ་ཟླ་བ་འབྱུང་ངོ་ཅོག་གི་ཚེས་བཅུ་བཞི་ལ་ཚོགས་སུ་མང་ཇ་དང་
། དུས་ཆེན་བཟང་པོ་བསམ་གྱི་མི་ཁྱབ་པ་དང་བཅས་པ་ཕྱག་སྦལ་ཉིད་ནས་རྒྱུན་
མི་ཆད་བར་(པར་)གཏོང་བ་སོགས་རྗེའི་དགོངས་པ་ཆོས་ཀྱི་དབྱིངས་སུ་བསྐང་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བར་མཛད། ཉིད་ཀྱི་ཐུགས་དམ་དུ་དངུལ་གར་བླུགས་ཀྱི་སྒྲོལ་དཀར་རྩེ་ཁྲུ་གང་
པ་རྒྱ་མཚོའི་དབུས་སུ་པད་སྡོང་ལ་བཞུགས་པ་སོགས་གཟོ་ཁྱད་ཀྱིས་(ཚིག་གཅིག་
མི་གསལ་)འཕགས་ཤིང་། གཡུ་འཕྲ་བསམ་གྱིས་མི་ཁྱབ་པས་བརྒྱན་པ་དང་
། ལམ་
འབྲས་བརྒྱུད་པ་ཡོང་སུ་ཚང་བའི་གསེར་སྐུ་ཁྲུ་ཚང་མ་འདི་བཞེངས་པ་བརྩམས་
ཏེ། འཕྲོ་ཅན་རྣམས་སྐུའི་དབོན་པོ་ཆོས་རྒྱལ་མཚན་པ་ལ་བཀའ་གནང་ནས་
བསྒྲུབས། གཞན་ཡང་འཇིགས་བྱེད་ལྷ་ཁང་དང་། མགོན་ཁང་ཕྱི་ནང་སོགས་
ན་འབུར་སྐུ་ལོགས་བྲིས་དང་བཅས་པ་བསམ་གྱིས་མི་ཁྱབ་པ་བཞུགས་པ་ལ། ལོ་
ཆེན་བསོད་རྣམས་རྒྱ་མཚོའི་སྡེའི་ཕྱག་ལས་བདར་ཏེ། མདའི་བླ་བྲེས་སོགས་
སྤྱན་གཟིགས་ཀྱི་བཀོད་པ་སྣ་ཚོགས་པས་མཛེས་པར་བྱས་པ་རྣམས་དང་། ལམ་
འབྲས་ལྷ་ཁང་གིས་ཐོག་དྲངས་ལོགས་བྲིས་ཡ་མཚན་ཅན་རྣམས་དང་། ཐུགས་
དམ་ཐང་སྐུ་ངོ་མཚར་ཅན་དཔག་ཏུ་མེད་པ་རྣམས་དང་མཉེས་ཐང་ཆོས་རྫོང་དུ་
ཐམས་ཅད་མཁྱེན་པ་བློ་གྲོས་བསྟན་པའི་སྐུ་གདུང་གི་བཞུགས་ཁང་ཟངས་གསེར་
ལས་གྲུབ་པའི་རྣམ་རྒྱལ་མཆོད་རྟེན་མཐོ་བཅུ་ཡོད་པ་འདི་དང་། གཞན་ཡང་
ཡུལ་ཕྱོགས་མང་པོར་རྟེན་གསུམ་བསམ་གྱིས་མི་ཁྱབ་པ་བཞེངས་པར་མཛད་པ་
སོགས་བརྗོད་ཀྱི་མི་ལང་ངོ་། །བསྟན་པ་ཡུན་རིང་གནས་པའི་གཞི་དང་རྟེན།
།མ་ལུས་དགེ་འདུན་འདུས་པའི་སྡེ་ཆེན་པོ། །ངོ་མཚར་སྐུ་གསུང་ཐུགས་རྟེན་
དང་བཅས་པས། །ཡངས་པའི་ས་ཆེན་མཐའ་དག་ཁྱབ་པར་མཛད། །ཁྱོད་
ཀྱི་སྙིང་སྟོབས་ཕྲག་པ་མཐོན་པོ་ལ། །ཡོངས་རྫོགས་བསྟན་པའི་ཁུར་ཆེན་རབ་
བཟུང་སྟེ། །བར་ཆད་དགྲ་ལས་རྟག་ཏུ་རྒྱལ་བ་ཡི། །རྔ་ཆེན་སྲིད་པ་གསུམ་
ན་ལྷང་ངེར་གྲགས། །ཀློག་སྤོང་ལས་ཀྱི་དཀྱིལ་འཁོར་ཡོངས་གང་ནས། །ཕན་
བདེའི་འོད་དཀར་བྱེ་བ་ཕྲག་བརྒྱ་ཡིས། །ཐུབ་བསྟན་ནོར་འཛིན་མ་ལུས་གསལ་
མཛད་ཀྱང་། །བདུད་གནས་མུན་པའི་གླིང་དུ་ཁྱོད་ཀྱིས་སྦས། །བསྟན་དང་
འགྲོ་ལ་གང་ཕན་ས་ཡི་མདུད། །མཐའ་དག་ཐུགས་རྗེའི་དཔུང་པས་རབ་བཟུང་
2



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
སྟེ། །དམ་ཆོས་ཀློག་པའི་དགའ་སྟོན་འགྱེད་མཁས་པ། །ཆོས་ཀྱི་ས་སྐྱོང་དབང་
པོ་ཁྱོད་ལགས་སོ། །དེ་དག་ནི་བསྟན་པའི་གཞི་རྟེན་དུ་ཆོས་གྲྭ་ཆེ་ཕྲན་དང་དགེ་
འདུན་གྱི་སྡེ་བཙུགས་ཤིང་སྐུ་གསུང་ཐུགས་ཀྱི་རྟེན་རྨད་དུ་བྱུང་བ་རྣམས་བསྒྲུབས་
པའི་ཚུལ་ཆེ་ལོང་ཙམ་བརྗོད་པའི་གཏམ་གྱི་རྦ་རླབས་གྱེན་དུ་བསྐྱོད་པའི་རིམ་པའོ།།
།།དེ་ལྟར་བསྟན་པ་དང་སེམས་ཅན་ལ་ཕན་བདེའི་མཛད་པ་ནམ་མཁའི་མཐའ་
གྲུ་གཞལ་བ་ལྟ་བུས་གདུལ་བྱ་རྣམས་སྨིན་པར་མཛད་བཞིན་པའི་ངང་ནས། མཉེས་
ཐང་དུ་སྐུ་ཁམས་ཅུང་ཟད་ངན་དུ་སོང་བའི་ཚུལ་བསྟན་ཏེ། གསེར་གདུང་ལ་
རབ་ཏུ་གནས་པ་ལེགས་པར་བསྒྲུབས་ནས། སྟག་ལོ་ཧོར་ཟླ་དྲུག་པའི་ནང་དུ་
ནཱ་ལེནྡྲར་དབྱར་ཆོས་འཛུགས་བར་ཐེགས་པའི་ཞར་ལ། པོ་ཊ་ལའི་ཤར་ཕྱོགས་
ཀྱི་དགོན་གསར་དེར་ཕྱག་དྲུག་པའི་སྐུ་ལ་རབ་གནས་གནང་བས་ཕྱག་ནས་ཟུག་
པ་དང་། མེ་ཏོག་གི་ཆར་བབས་པ་སོགས་བྱུང་། སྙིང་པོ་(སྙེ་མོ་)རྫོང་ཞོལ་
དུ་ཞགས་མཛད་པས་གཟིམ་གུར་ལ་འཇའ་ཚོན་སྣ་ལྔ་གསུམ་རིམ་དུ་འཁོར་བ་
བྱུང་། དེ་ནས་སྒོ་ལའི་ཐུར་འབོབས་པ་སྐུ་ངལ་བར་དགོངས་ཏེ་རིན་སྡིངས་ཀྱི་
ཐོད་ལ་ཕེབས། རྟོགས་ལྡན་རྡོར་བཀྲས་པས་མཇལ་དུ་སྐུ་ཁམས་ངན་པའི་ཚུལ་
རྣམས་མ་བཟོད་པར་གདུང་ཤུགས་ཆེན་པོས་གསོལ་བ་བཏབ་པས་བྱིན་བརླབས་
ཀྱི་སྟོབས་ཀྱིས་དགེ་སྦྱོར་ལ་བོགས་ཆེར་ཐོན་པ་བྱུང་། དེ་ནས་གཟིམས་ཁང་གོང་
མར་གདན་འཆའ་བར་མཛད། རྩེའི་དཀར་ཡིབས་སུ་ཡོལ་བའི་རིམ་པས་བསྐོར་
ནས་བཞུགས། ཞག་པར་(སར་）སྐུ་ངལ་བརྟེན་ཏེ། ཚེས་བཅུ་བཞི་ནས་དབྱར་
ཆོས་ལྷོ་ཕྱོགས་ཀྱི་རབ་གསལ་ནས་གནང་བས། ཆོས་བཙུག་པའི་ཉིན་ནམ་མཁའ་
སྤྲིན་དང་བྲལ་བའི་མཐོངས་ནས་མི་ཏོག་གི་ཆར་བབ་པ་ཉི་མའི་དཀྱིལ་འཁོར་གྱི་
ཐད་དུ་ཕུབ་ཙམ་དཀར་པོ་ཤས་ཆེ་བའི་ཁ་དོག་སྣ་ཚོགས་འཁོར་ཞིང་ལྡིང་ཞིང་
བབ་པ་ས་ལ་ལྷུང་ནས་ཀྱང་ཆེ་ཤོས་རྣམས་སེན་མོ་ཙམ་། དེ་ལས་ཆུང་བའི་ཚོགས་
བསམ་གྱི་མི་ཁྱབ་པ་ཆོས་ར་བ་རྣམས་ཀྱིས་བཟུང་ནས་ཐུམ་ཕོར་གཏུམས་པ་མང་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
པོ་བྱུང་བས་ཀུན་ཡ་མཚན་པར་གྱུར་ཏོ། རྡོག་བདེ་ཕུར་བཞུགས་དུས་མཚན་
མོ་གཟིམས་གུར་འཇས་འཁོར་བའི་སྐད་ཆ་དེ་རི་བོ་དགེ་ལྡན་དུ་གྲགས་པ་ན།
ཆས་
རྗེ་ཀུན་བཀྲས་པས་གསོལ་ཇ་ཇ་འདྲེན་དང་བཅས་ཏེ་མཚན་མོ་གཟིམས་གུར་ལ་
འཇའ་ཟུག་པའི་ཡ་མཚན་འདི་ལེགས་པར་མི་སེམས་བས་། ཐུགས་དམ་དང་
སྐུ་རིམ་ལ་ཐུགས་རྩོལ་གནང་དགོས་པའི་སྙན་བསྐུལ་འབུལ་བར་བྱ་བ་དཔོན་པོ་
ནམ་མཁའ་ལྷུན་གྲུབ་པ་བཏང་བྱུང་དུས་བཀའ་ལུང་ལ། ན་ནིང་བཀག་སྔ་བསུ་
ལ་མཚན་མ་ངན་པ་བྱུང་རུང་། ཕའི་སྲི་མ་སྒྲོལ་ན་སྔགས་པ་ཡོངས་ཀྱི་ཆེ་བ་ལ་
གནོད་དོགས་དགེ་སྦྱོར་གྱི་རྩལ་གྱིས་འཆི་བ་བཟློག་པ་ཡིན། ད་ལོ་རང་ཨེ་སྡོད་
མི་ཤེས་གསུང་བ་སོགས་ཡེ་ཤེས་ཀྱི་གཟིགས་པས་དུས་མཁྱེན་པའི་བཀའ་ལུང་
ཀྱང་གནང་། ཟླ་བ་བརྒྱད་པ་ཤར་ནས་སྐུ་མཚམས་ལ་བཞུགས། ཚེས་བརྒྱད་
ལ་ཕན་ཡུལ་ལུང་པའི་སེར་མོ་བ་རྣམས་ལ་སྐུ་རིམ་གྱི་མང་ཇ་འགྱེད་བཅས་བཏང་
བའི་ཚོགས་གྲོལ་ནས། ཆོས་ཁྲི་སྒང་དུ་འགྱེད་སྐལ་བགོད་པའི་ཚེ་། ན་བཟའ་
བེར་ཐུལ་སྐུ་དྲག་ཆགས་པ་ཞིག་འདུག་པ་ལ། གྲི་ཁ་བཏོད་བར་མ་སྤོབས་ཚེ།
ཚུལ་སྒང་བ་བཟོད་པ་ན་རེ། སྐུ་དྲག་ཆགས་པ་ལ་ཁོ་ནས་དུམ་བུར་བྱེད་པ་འོས་
པ་ཡིན། སེན་མོ་ཙམ་ལས་མ་ཁེབས་རུང་དད་པའི་རྟེན་སུས་ཐོབ་རྒྱལ་བ་ཡིན་
པས་བསིལ་བ་ཁོ་ནར་ཐག་ཆོད་ཟེར་བཞིན་པས། མགུལ་གོང་གི་ཐད་དུ་གྲི་
གཙུགས་མ་ཐག ནམ་མཁའ་ནས་མེ་ཏོག་གི་ཆར་བབ་པ་སྟོན་གྱི་དུས་སུ་ཙམ་
པ་ཀའི་ནགས་ཚལ་རླུང་གི་བསྐྱོད་པ་ལྟར། གནམ་དང་ས་ཐམས་ཅད་དཀར་
ཆེམ་ཆེམ་ཁྲ་མེར་མེར་གྱུར་། དེ་ནས་རྩམས་ཏེ་ཉིན་རེ་བཞིན་མེ་ཏོག་གི་ཆར་
ཁ་བ་བུ་ཡུག་འཚུབས་པ་ཙམ་བབ་པ་ན། ཕལ་ཆེར་གྱིས་བདག་ཉིད་ཆེན་པོ་འདི་
དགོངས་པ་ཆོས་ཀྱི་དབྱིངས་སུ་སྙོམས་པར་ཞུགས་ཟིན་པར་ཐག་གཅོད་ཅིང་།
དད་པའི་སྤུ་ལོང་རབ་ཏུ་གཡོས་པའི་མིག་གི་མཆི་མས་བརླན་བཞིན་པར་གསོལ་
བ་འདེབས་པ་ལ་བརྩོན་པར་བྱེད་དོ། ཆོས་ཀྱི་རྗེ་ཆོས་ཀྱི་རྒྱལ་མཚན་པས་ན་བཟའི་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ཐུ་བ་སྐུ་དྲག་ཆེ་བའི་ཐད་ནས་གོས་ཀླུའི་བཞི་ཚལ་ལྷག་ཙམ་ཞིག་རིན་གྱི་ཉོས་ནས་
བརྒྱངས་ཏེ། རྗེའི་ཞལ་ལུད་དང་། ཤངས་སྣམ་སོགས་ཀྱིས་བྱུགས། ཞལ་
ཆབ་འཐོར་བ་དང་། ཕྱག་གིས་ཡུན་རིང་དུ་བྱབ་པར་ཞུ་བ་སོགས་རྒྱུའི་བྱིན་
རླབས་རབ་ཏུ་གནས་པ་ཞུས་ཏེ། ཉིན་པར་རི་མོ་བྲིས་ཤིང་། མཚན་མོའི་ཆ་
ལ་སྐུ་དྲུང་ཉིད་དུ་བཞུགས་སུ་གསོལ་ནས་གྲུབ་རྗེས་རབ་ཏུ་གནས་པའི་ཆོ་ག་དྲུང་
ཉིད་དུ་ཞུས། སྐུ་ཇི་སྲིད་འཚོའི་རིང་ལ་ཉིན་རེ་བཞིན་ཕྱག་ནས་ལན་བདུན་བདུན་
ཞུས་པས། སྐུ་དངོས་སུ་བཞུགས་པ་དང་ཁྱད་མེད་པའི་སྔ་བས་བྱིན་བརླབས་
ཅན་གསུང་བྱོན་མར་གྲགས་པའི་བྲིས་སྐུ་འདི་གྲུབ་ཅིང་། སྐུ་ཁམས་མཉོལ་བའི་
སྐད་ཆ་དེ་དགས་པོར་གསན་རེས་འབྲུག་མདར་མོ་ཆ་བྱས་དུས། གསེར་གྱི་རྡོ་
རྗེ་སྐད་པར་ཆག། གཡེར་པོ་ཆེ་ཡི་མོ་ལ་ངན། ཉི་ཟླ་ས་ཡི་འོག་ཏུ་ལྷུང། ཟེར་
བའི་མོ་བབས་པས། སྐུ་རིམ་ལ་གྲུམ་ལུང་གི་སེར་སོགས་ཆེན་མོ་ལན་གཉིས་
དང་། དགོན་གསར་དུ་མང་ཇ་འགྱེད་བཅས་ལན་མང་པོ་དང་། མཚནབརྗོད།
སྒྲོལ་མ། ཤེས་སྙིང་། ཚེ་མདོ། གཏོར་མ་སྟེ་འབུམ་གཏེར་ལྔ་དང་། རྒྱས་
འབྲིང་བསྡུས་གསུམ་མེ་མར་ལ་འདེགས་པའི་ཀློག་གྲྭ་བཞིའི་རྒྱུན་གསུངས་པ།
མཁའ་འགྲོ་ཆོས་སྐྱོང་གི་སྐང་གསོ་དང་། གཞན་ཡང་མདོས་གཏོར་བསམ་གྱིས་
མི་ཁྱབ་པ་སོགས་སྐུ་རིམ་རྒྱ་ཆེན་པོ་འབྲུག་མདའ་ཉིད་དུ་བསྒྲུབས་ནས། དགེ་
བཤེས་འོད་ཟེར་དཔལ་བཟང་སྐུ་ཁམས་བསྐོང་བ་དང་། ཐུགས་དམ་སྐུ་རིམ་
སོགས་ལ་ཐུགས་རྩོལ་ཞུ་བའི་སྙན་བསྐུལ་འབུལ་བར་ཞབས་དྲུང་དུ་སླེབ་པའི་ཚེ་
བཀའ་ལུང་ལ། དགེ་སྦྱོང་བསོད་བཀྲས་ངེད་ལ་བརྩེ་དུངས་ཆེ་བས་རིམ་གྲོ་བྱས་
པ་དང་སྙན་བསྐུལ་འདི་བཞིན་བཀུར་བ་རྗེས་སུ་ཡི་རང་། ན་ནིང་ནས་ད་ལོའི་
བར་དུ་ཚེ་བསྲིང་བ་འདི་ཡང་རྟེན་གསུམ་འཕྲོ་ཅན་རྣམས་ཀྱི་ཞབས་རྟོག་བྱ་ཕྱིར་
གྲྭ་བུ་སློབ་ཡོན་བདག་དད་འདུས་རྣམས་ལ་ཕན་དུ་རེ་བསྡད་པ་ཡིན། ཀུན་འབྱུང་
གིས་བསྐྱེད་པའི་རྣམ་སྨིན་གྱི་ཕུང་པོ་འདི་ཇི་སྲིད་ཡོད་གྱི་རིང་ལ་ཕྱི་ནང་གི་འཚེ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བའི་གནས་སུ་གྱུར་པས། ནད་པའི་ལུས་ཡུན་རིང་ན་འཁོར་གཡོག་རྣམས་ཀྱང་
སྙིང་རྗེ་བར་འདུག ངེད་རང་ཀྱང་འཇིང་པས་མགོ་མི་ཐེག་པའི་ལུས་འདི་འདྲ་
དོར་ནས། ས་གཙང་ཞིག་ཏུ་བཙུན་ཆུང་དབང་པོ་དངས་པོ་ཅིག་ཏུ་སྐྱེ་བ་བླངས།
སློབ་གཉེར་བྱས་ནས་བསྟན་པ་ལ་ཕན་འདོགས་པ་དགའ་བར་འདུག དེ་ལྟར་
ནའང་རིམ་གྲོ་བྱས་པ་དགེ་བའི་རྩ་བ་ཡིན་པས་སྐྱོན་མེད་ཅིང་ལེགས། དགེ་འདུན་
གྱི་ཕྱོགས་སུ་སྦྱིན་གཏོང་རྒྱ་ཆེན་པོ་གྱིས་གསུང་པ་ཙམ་ལས། ཞལ་གྱིས་འཆེས་
པ་མ་གནང་། དེ་ཕྱིར་དུ། ཐུགས་དམ་འབའ་ཞིག་ལ་བཞུགས་ནས། འཇིག་
རྟེན་དང་འབྲེལ་བའི་བཀའ་ལུང་ཆེར་མི་གནང་། སྙིང་ཟུག་དྲག་པོ་བྱུང་བའི་
དུས་སུའང་ཏིང་ངེ་འཛིན་ཁོ་ན་ལ་སྙོམས་པར་ཞུགས་ཏེ། ཆོས་ཀྱི་དབྱིངས་སུ་
བསྲེ་བ་ལྷུར་མཛད། གསོལ་སྨན་སོགས་ཞུས་པའི་ཚེ་ནའང་། ངེད་ལ་ནི། སྨན་
འདིས་ཕན་པ་དང་གནོད་པ་གང་ཡང་མེད་མོད་ཀྱི། རོ་མི་ཞིམ་པ་ཙམ་ནི་སྟོང་
ཉིད་དུ་སྦྱངས་པས་དགེ་སྦྱོར་གྱི་གྲོགས་སུ་འགྲོ། ཁྱེད་རྣམས་བསམ་པ་གང་བའི་
ཕྱིར་དུ་འཐུངས་པས་ཆོག་གསུང་བ་ཙམ་ལས། བཟའ་བར་གཏོགས་པའི་གསོལ་
བ་སོགས་ནི་ཡེ་ནས་མི་བཞེས་། མར་དཀར་དང་སྦྱར་བའི་གསོལ་ཐུག་ཇི་སུན་
ཙམ་ལན་གཉིས་རེ་དང་། ཇ་ནག་སུན་ཆུང་ཆུང་གིས་དུས་གསུམ་དུ་སྐྱེམས་གསོང་
བར་མཛད། སྐུ་བསྲང་སྟེ་སྤྱན་ཕྱེད་ཟིམ་གྱི་ཚུལ་དུ་མི་རྟོག་པ་འབའ་ཞིག་ལ་
བཞུགས། སྐབས་ལ་ལར་གཟུངས་སྔགས་ཟབ་མོ་བཟླ་བའི་ཚུལ་ཀྱང་མཛད།
ཐུན་མཚམས་སུ་ཐུགས་དམ་བདག་འཇུག་རིམ་པ་རྣམས་དང་། མཆོད་གཏོར་
བསྐང་གསོ་ལ་སོགས་པ་མཚན་བཅས་ཀྱི་ཐུགས་དམ་རྣམས་ཀྱང་སྐུ་ཁམས་སྙོམས་
དུས་ཇི་ལྟར་མཛད་པ་ལས་ཅུང་ཟད་ཀྱང་མ་ཆག་པ་མཛད་པ་སོགས། ཞབས་
འབྲིང་བ་རྣམས་མི་ངལ་བའི་ཐབས་ཀྱི་བཀའ་དྲིན་བརྩལ། སྐུའི་རིམ་གྲོ་རྒྱུ་ཆེན་
པོ་བསྒྲུབས་པའི་ལོངས་སྤྱོད་ཀྱི་ཡོ་ལང་རྣམ་ཐོས་ཀྱི་བུའི་འབྱོར་པ་ལྟ་བུས་འདུས་
པའི་དགེ་འདུན་གྱི་ཚོགས་ཆེན་པོ་ནི་དབྱར་གྱི་རྒྱ་མཚོ་ལྟར་གང་བར་གྱུར་ཏོ། ཉི་



ni
ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ཤུ་ལྔའི་ཉིན་སྨན་པའི་རྒྱལ་པོ་ཞལ་གཟིགས་དུས། སྨན་པའི་རྒྱལ་པོ་ལ་མཆོད་
པ་བཤོམས་གསུང་ཞིང་སྨོན་ལམ་མང་པོ་མཛད་པ་དང་བསྟོད་པ་མཛད་ནས། དེ་
མ་ཐག་ཞལ་གཟིགས་ཐང་སྐུའི་བཀོད་པའང་སྐུ་ཞལ་བའི་བཀའ་རྩལ་ནང་ཚུན་
དུ་སྐུའི་རྣམ་འགྱུར། སྤྱན་གྱི་གཟིགས་སྟངས། གསུང་འབྱོན་རིམ་པ་ལ་སོགས།
གང་ལ་དཔགས་རུང་དག་པའི་སྣང་བ་འབའ་ཞིག་འཁོར་མར་ཤར་བའི་ཚུལ་
མཛད་ཀྱིན་འདུག། ཉི་ཤུ་དགུའི་ཉི་མ་ཟེར་ཁར་འོད་དཔག་མེད་གཙོ་འཁོར་
ལྔ་ཞལ་གཟིགས་ནས་སྟོད་པ་མཛད་དེ། ཞལ་གཟིགས་ཐང་སྐུའི་བཀོད་པ། ཆོས་
རྗེ་ཀུན་དགའ་དཔལ་བ་ལ་བཀའ་བསྩལ། དེ་བཞིན་དུ་ཕྱག་ཐུགས་ཀར་ཐལ་
མོ་སྦྱར་ནས་ཐུབ་དབང་ལ་མཆོད་པ་བཤོམས་གསུང་བ་དང་། རྣལ་འབྱོར་དབང་
ཕྱུག་དང་། རྗེ་ས་ཆེན་དང་། ཆོས་རྗེ་བླ་མ་དམ་པ་སོགས་ལ་བསྟོད་པ་ཐུང་
ཙམ་རེ་ཞལ་འདོན་དུ་མཛད་པ་དང་། བྱམས་པ་ལ་མཆོད་པ་བཤོམས་གསུང་
བ་དང་། འཇམ་དབྱངས་ལ་མཆོད་པ་བཤོམས། སྒྲོལ་མ་ལ་མཆོད་པ་བཤོམས་
གསུང་བ་དང་། ཆོས་རྗེ་ཐམས་ཅད་མཁྱེན་པ་ཕེབས་བྱུང་། ཕྱག་ཕུལ་གསུང་
པ་དང་། ནམ་མཁའ་ལ་བལྟོས་དང་། ཅི་འདྲ་མཐོང་འདུག་གསུང་པ་སོགས་
ལས། ཐ་མལ་པའི་བཀའ་ལུང་ནི་ཆེར་མི་སྣང་། སྐུ་མདུན་པ་རྣམས་ཀྱི་ཉམས་
སྣང་ལའང་ལྷ་ཚོགས་མང་པོའི་དབུས་ན་ཡོད་པ་སྙམ་བྱེད་ཅིང་། ངལ་བའི་སྣང་
བ་ནུབ་པ་ཙམ་བྱུང་། ཟླ་བ་དགུ་པའི་ཚེས་གསུམ་ལ། བླ་མའི་སྐུ་གང་འགྲུབ་
རྣམས་ཕེབས་ལ་རབ་གནས་ཀྱི་གྲབས་གྱིས་གསུང་བ་བཞིན། སྦྱང་བ་དང་
གཟུངས་བཞུགས་བྱས་ནས། སྐུ་དྲུང་དུ་མཆོད་གྲལ་ལ་བསྒྲིགས། ཕྲོ་ཅན་རྣམས་
ཀྱང་ཟངས་སྐུ་དང་། སྦྲ་བཟོ་སོགས་བསྒྲིགས། ཐུགས་དམ་ཐང་སྐུ་སོགས་
ཕྱག་ནས་གནང་འོས་མཐའ་དག་བསགས། མཆོད་པ་རྒྱ་ཆེན་པོ་བཤམས་ནས་
ཕྱག་ནས་གནང་བས་མེ་ཏོག་གི་ཆར་འབབ་བཞིན་པ་དེ་ཉིད་ཇེ་ཆེར་བབ་ཅིང་།
ལྷོ་ནུབ་ཀྱི་རིའི་རྩེ་ནས་འཇའ་ཁ་དོག་སྣ་ལྔ་པ་ཞིག་བྱུང་བའི་སྣེ་མོ་གཟིམས་ཡོལ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ལ་ཐིལ་བྱུང་དུ་ཕུག་ནས་རྗེའི་སྐུ་ལུས་དང་རྟེན་རྣམས་ལ་ཟུག་པ་བྱུང་། བཀའ་
ལུང་ལ། ངེད་རང་རྣམས་ཇ་མཉམ་དུ་འཐུང་པ་དེ་ཡིད་དགའ་བར་འདུག་པས།
ད་རེ་ཇ་དཀར་ཞིག་སྦྱོར་ལས། མི་འདི་རྣམས་ཤོག་གྱིས་གསུང་ནས། དྲུང་
ཆེན་དཔལ་འབྱོར་རྒྱ་མཚོ་བ་དང་། སློབ་དཔོན་ལེགས་རྒྱམ་པ། རྗེ་ལོ་ཆེན།
དབོན་པོ་རྣམ་གཉིས། སྐུ་ཞིང་། ཉེར་གནས་དཔལ་ལྡན་བཀྲ་ཤིས་། ཆོས་རྗེ་
ཀུན་དགའ་དཔལ། བླ་མ་ཕུན་ཚོགས་པ་སོགས་སྐུ་འཁོར་བ་རྣམས་ཚོགས་པའི་
དབུས་སུ། ངེད་ན་ནིང་ནས་འགྲོ་དགོས་རྒྱུ་ཡིན་ནའང་། གདུལ་བྱ་ལྷག་མ་
མང་རབ་ཀྱི་དོན་བྱ་དགོས་ཡོད་པ་དང་། ཁྱེད་རྣམས་ལ་བརྩེ་བས་རྟོན་གསུམ་
རྣམས་ཀྱི་ཞབས་ཏོག་མ་འགྲུབ་པའི་ཚུལ་བྱས་ཚེ་སྲིངས་པ་ཡིན། ད་ལོ་གདུལ་
བྱ་མང་པོའི་དོན་གྲུབ་བྱུང་བས། ད་ནི་ཚེ་འདིར་བགྱིད་འོས་ཀྱི་བྱ་བ་ཕལ་ཆེར་
ཚར། ཕྲན་ཚེགས་ཀྱི་འཕྲོ་ཅན་རྣམས་སྐྱེ་བ་ཕྱི་མ་ལ་ཨེ་འགྲུབ་ལྟ་བ་ཡིན། འཇིང་
པས་མགོ་མི་ཐེག་ཅིང་ཟུག་ཟེར་འབའ་ཞིག་གནས་སུ་གྱུར་པའི་ལུས་འདི་ལའང་
ཞེན་པ་ལོག་བྱུང་། ནད་གཡོག་རྣམས་ཀྱང་འཕངས་པར་འདུག། དུས་དིང་
སང་གི་སྐྱེ་བོ་འདི་རྣམས་ཀྱི་སྤྱོད་པ་ལའང་ཡིད་འབྱུང་བར་གདའོ། སྙིགས་མའི་
དུས་འདིར་ཐོས་བསམ་སྒོམ་གསུམ། འཆད་རྩོད་རྩོམ་གསུམ། བྱ་བ་ལས་ཀྱི་
འཁོར་ལོ་སོགས་སྒོ་མཐའ་དག་ནས་བསྟན་པ་དང་སེམས་ཅན་གྱི་དོན་རང་དཀྲིས་
ཀྱིས་མ་བཅིངས་པར་བྱས་པའི་ལུགས་ཡིན། འཆི་བྲོད་ཀྱི་གདེང་ཨེ་ཡོད་མི་ཤེས་
ཀྱང་། འཆི་བ་ལ་འཚེར་དགོས་པ་རང་ཀྱང་མེད། ཟས་མ་ཟོས་ནས་ཀྱང་ཡུན་
རིང་བས་ད་ནི་མྱུར་དུ་འགྲོ་བ་ཡིན་ཁྱེད་རང་རྣམས་ཀྱང་ཐོས་བསམ་བསྒོམ་གསུམ་
ལ་སོགས་པའི་སྒོ་ནས་ཚེ་འདི་ལ་ཆགས་མི་དགོས་པ་རེ་གྱིས་གསུང་བ་ལ། ཐམས་
ཅད་མྱ་ངན་གྱི་ཁང་བུར་ཆུད་དེ། གདོང་འཆི་མས་སྦགས་ཤིང་སྨྲ་བ་ལྡབ་ལྡིབ་
པོས་ཞབས་རྟེན་པར་བཞུགས་སུ་གསོལ་ཞེས་པ་ཙམ་ལས་ཅི་བྱའི་གཏོལ་དང་བྲལ་
བར་བྱས་པ་ན། དྲུང་ཆེན་པོ་བས་སྤྱན་ཆབ་ཕྱིས་ནས་གསོལ་བ། སྐུ་ཚེ་འདིའི་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
རྣམ་དཀར་གྱི་མཛད་པ་མཐའ་དག་གྲུབ་གསུང་རུང་མ་གྲུབ་པ་མང་ཞིག་མཆིས།
གཙོ་བོར་གདན་སའི་བཀོད་ལུགས་དགེ་འདུ་གྲྭ་ཚང་གི་འཛིན་འབྲས། གཟིམས་
ཁང་འོག་མ་མཆོད་གཞིས་དང་བཅས་པའི་བཀོད་པ་སོགས་བཀའ་ཆེམས་ཞིབ་
པ་ཅིག་གནང་དགོས་ཞུས་དུས། ན་ནིང་ཕར་ལྷ་ཆེན་གྲུབ་འཕྲལ་ནས་སློབ་དཔོན་
རྣམས་ཀྱིས་ཐོག་དྲངས། མི་སྣ་ཆོས་ཁྲིམས་རྣམས་དང་། སྦྱིན་བདག་རྣམས་
བསགས་ནས་ངེད་ཀྱི་བྱེད་པར་འོས་པའི་ཁུར་ཆེ་བ་རྣམས་གྲུབ་པས། ད་ནི་འགོལ་
སིམ་པ་ཅིག་ལ་འདོད་དུངས་པར་ཡོད། གདན་ས་འདི་གལ་ཆེ་བར་འདུག་པས།
ཆོས་རྗེ་དགེ་རྒྱལ་བ་ལས་འོས་པ་མེད། ཁོང་བསྐོ་བ་ཡིན་ཟེར་བ་བྱས་ཀྱང་།
བཞུགས་ཁྲིའི་ཐོག་ཏུ་སྐུ་ཚེ་བསྒྲིལ་དགོས་ཟེར་བའི་ཨན་ཚུགས་ནན་ཆེ་བས་བསྐོ་
མ་ཐུབ་པ་ཡིན། ཁོང་སྐུ་ཁམས་བཟང་རུང་ཡོང་ཙ་ན་སྤྱི་པས་བསྐོས་ཡོང་། ཁྱེད་
རང་རྣམས་རྩིས་སྤྲོད་སྔར་བཀོད་པ་གང་བྱས་དེ་ཟོལ་མེད་པར་སྤྲོད། ངེད་ཚེ་
འདིའི་སྣང་བ་ནུབ་ནས་ཡུན་རིང་པོ་སོང་། འཇིག་རྟེན་པའི་ཕ་རྒན་འཆི་ཁའི་
ཁ་ཆེམས་འདྲ་བའི་རེ་བ་མ་བྱེད། ལམ་འབྲས་ཀྱི་བླ་མའི་སྐུ་འདི་རྣམས་འཕྲོ་ལ་
མ་ལུས་པ་གྱིས། འདི་རྣམས་མ་གྲུབ་ན་ཤུལ་ན་མི་མ་བྱུང་བ་ཡིན་གསུང་བ་ལ།
སྔར་གྱི་འགྲོ་ཚོད་ལ་དཔགས་ན་ཞལ་མི་བཞུགས་པའི་རྗེས་སུ་རང་དཀའ་ནང་
ང་ངམ་ཞུས་པས། སྤྱན་ཧུར་མཛད། ཨའུ་རྩི། ཚོགས་བདག་གི་སྐུ་མ་
གི་ཚོ་ལ་གསོལ་བ་ཐོབ། གཏོར་མ་མ་ཆག་པར་ཕུལ། གཟིམས་ཁང་འོག་དུ་
སྡོད་མི་དེ་ལྟོགས་པོ་མི་ཡོང་གསུང་བ་ཕེབས། སླར་ཡང་བཀའ་ཆེམས་ཡི་གེར་
འཁོད་པ་ཅིག་ནན་གྱིས་ཞུས་པས། བཀའ་ཐོ་ཕྱག་བྲིས་མི་ཐུང་པ་ཅིག་ཀྱང་གནང་།
དེ་ནས་ཀྱང་ཕལ་ཆེར་ཐུགས་དམ་ལ་བཞུགས། ཐུན་མཚམས་སུ་སྔར་བཞིན་
དག་པའི་སྣང་བ་འབའ
བ་འབའ་ཞིག་འཁྲུངས་པའི་རྣམ་འགྱུར་མཛད། ཚེས་བདུན་གྱི་
ཉིན་ལྷོ་ཕྱོགས་སུ་རི་འབར་བའི་སྒྲ་ཆེན་པོ་བྱུང་བ་རིམ་གྱིས་ནུབ་ངོས་སུ་ཡོལ་བ་
དང་། ཕྱི་དྲོ་ཉི་མ་དང་ཟླ་བ་གཉིས་ཀ་འཇའ་མཚོན་ཅིག་གིས་འཁོར་བ་བྱུང་།



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
མི་ཉག་དབྱག་སྟོན་གྱིས་སྲོད་ལ་སྐོར་བ་བྱས་དུས། སྡུན་སྡུན་ལ་ཁྱེའུ་དང་བུ་
མོ་བརྒྱན་གྱིས་བརྒྱན་པ་འགའ་ཞིག་གླུ་ལེན་ཞིང་སྐོར་བ་བྱེད་འདུག་པས། ཐུགས་
ཟོ་མ་གསོད་དོགས་ནས་སུ་ཡིན་ལྟ་བའི་ཕྱིར་རྗེས་བསྙགས་པས། སྐོར་བ་བདུན་
བརྒྱད་ཀྱི་རིང་ཇེ་མགྱོགས་སུ་སོང་ནས་རྗེས་མ་ཟིན་པའི་ངང་དུ་གར་སོང་ཆ་མ་
འཚལ་བ་བྱུང་། དེ་ནུབ་སྲོད་ལ་ས་གཡོས་ལན་གསུམ་དང་། ནམ་གུང་ལ་ལན་
གཉིས་བྱུང་། ཐོ་རངས་ས་གཡོས་ཤིན་ཏུ་ཆེ་བ་ཞིག་བྱུང་བས། བླ་མ་ཕུན་ཚོགས་
པ་དངངས་ཏེ་ཡོལ་བའི་ཕྱིར་ཕྱིན་པ་ན། ཤར་ཕྱོགས་ནས་འཇའ་དཀར་པོ་དར་
ཡུག་བརྐྱང་བ་ལྟ་བུ་ཞིག་ཤར་བའི་རྩེ་མོ་གཉིས་སུ་གྱེས། ཅིག་ཆོས་ཁྲི་ལ་ཟུག།
ཅིག་གཟིམས་ཡོལ་ལ་ཟུག་འདུག་པས། ཆོས་རྗེ་ཀུན་དགའ་དཔལ་བ་ལ་བསྟན་
དུས། ཡོལ་བ་ཐལ་བྱུང་དུ་ཕུག་ནས་རྗེའི་ཐུགས་ཀར་ཟུག་པ་མཐོང་། ནམ་
མཁའ་དངས་ཤིང་སྐར་མ་བཀྲ་བ་ཉིད་ལས་སྐར་མདའ་མང་པོ་ཕྱོགས་ཕྱོགས་སུ་
འཕོ་བར་བྱེད་དོ། ནམ་ལངས་ཀར། རྗེའི་བཀའ་ལུང་ལ། མཆོད་བཤོམས་
གཟབས་པ་ཅིག་གྱིས། མལ་སར་དགེ་སྦྱོར་བྱེད་པ་འདི་མི་བདེ་བ་འདུག་པས་
བྱང་ཕྱོགས་ཀྱི་མཐོངས་འདིར་སུམ་གདན་གཉེ་འབོལ་ཞིག་བཤོམས་གསུང་ནས།
ཚེས་བརྒྱད་ཀྱི་ནམ་མཁའ་གསལ་མ་ཐག་བཞུགས་གདན་དེ་ལ་བཞུགས། ཁྱེད་
རང་གཉིས་ཕྱིར་སོང་། དགེ་སྦྱོར་ཚར་བའི་བརྡ་འབྱུང་དུས་ཤོག་གསུང་ཞིང་
། ལམ་ཟབ་བླ་མའི་ཐུགས་དམ་གསུང་གསལ་བར་བཞུགས། ཉི་མ་ཤར་མ་
ཐག་གསོལ་ཐུག་གི་གྲབས་བྱས་ནས་ཐུགས་དམ་གྱི་གསེང་ལྟ་བར་ཕྱིན་དུས། སྤྱན་
ཟིམ་མེར་བཞུགས་འདུག་པ་ལ་དལ་བུས་ཉམས་སད་པ་ན། ཅུང་ཟད་ཡིད་མ་
ཆེས་པར། གཞན་རྣམས་ལ་སྦྲན་ནས་ཕྱིན་དུས་སྐུ་དྲང་པོར་བསྲང་། ཕྱག་
ཐུགས་ཀར་བསྣོལ། ཞབས་རྡོ་རྗེ་སྐྱིལ་མོ་དཀྲུང་དུ་བཞུགས་ཏེ། དགོངས་པ་
ཆོས་ཀྱི་དབྱིངས་སུ་བཞུགས་ཚར་འདུག་པས། ཅུང་ཙམ་ནས་ག་བུར་ལ་སོགས་
པའི་དྲི་བཟང་གི་སྐུ་ཡོག་པར་བྱས། དབུ་ལ་རིགས་ལྔ་དང་། སྐུ་ལ་རྣམ་སྦྱར་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
གསོལ། ཕྱག་ཏུ་རྡོར་དྲིལ་ཕུལ་ནས། སྐུའི་ངོ་བོ་ལ་བསྒུལ་བསྐྱོད་ཅུང་ཟད་
ཀྱང་མ་བྱས་པས་སྔར་གྱི་བཞུགས་སྟངས་དེ་ཁོ་ནར་བཞུགས་སུ་གསོལ་ཏེ། མཆོད་
པའི་སྤྲིན་གྱི་ཕུང་པོ་ལྷ་དང་མིའི་འཇིག་རྟེན་དུ་དཔེར་བྱ་བ་ལས་འདས་པ་ཙམ་རྒྱུ་
ཆེར་བཤམས་སོ། དེའི་ཉིན་ནས་མེ་ཏོག་གི་ཆར་སྔར་བས་ཆེར་སོང་། གསེར་
དང་དངུལ་ལས་བྱས་པའི་མེ་ཏོག་ཀྱང་མང་དུ་བབ་པས། ཕྱོགས་རྣམས་སུ་ནི་
འཕན་ཡུལ་ལུང་པ་མེ་ཏོག་གིས་གང་འདུག་བྱ་བའི་གཏམ་གྲགས་པར་གྱུར་ཅིང་།
རེ་ཤིག་གི་བར་གསང་ཐབས་ཀྱིས་སྐུའི་རིམ་གྲོ་ཡིན་པ་ལྟར། ཚོགས་སུ་མང་
ཇ་དང་། ནང་དུ་བསྒྲུབ་མཆོད་སོགས་བྱེད་ཅིང་གསོལ་བ་བཏབ་པས། སྐུ་འོད་
དང་གཟི་མདངས་རབ་ཏུ་རྒྱས་པའི་ཤངས་ནས། བྱང་སེམས་དཀར་དམར་
གྱི་རྒྱུན་བབ་པས། སྐུ་མདུན་དུ་འཁྱིལ་བ་ཞག་རེ་བཞིན་ཇེ་མང་ལ་སོང་། ཞབས་
ཀྱི་སོར་མོ་ཐམས་ཅད་ན་མ་ཇི་ལྟ་བ་བཞིན་དུ་གྱུར་འདུག་པ་ལ། བླ་མ་ཕུན་ཚོགས་
པས་ཞལ་གཏད་ནས་འཇིབས་པས། སྔར་ཉམས་སུ་མ་མྱོང་བའི་རོ་ཞིམ་པོ་བརྗོད་
མི་ཤེས་པ་ཞིག་ཞལ་དུ་བྱུང་བ་ན། ཆོས་རྗེ་ཀུན་དགའ་དཔལ་བས་ཀྱང་ཞབས་
སོར་ལ་འཇིབས་པས་དེ་ཁོ་ན་ལྟར་བྱུང་ངོ་། རྣམ་དཀར་ཞིང་འདིའི་མཛད་པ་
ཡོངས་རྫོགས་ཚེ་།། ས་ཆེན་རྣམ་པ་དྲུག་ཏུ་གཡོ་བྱེད་ཅིང་། །སྐར་མདའ་འཁྲུག་
པའི་འོང་ཚོགས་ལྷབ་ལྷབ་འབར། །རི་བོ་འབིར་བའི་སྒྲ་ཆེན་ངུར་ངུར་སྒྲོག།
།ཁྱོད་ཐུགས་དངུལ་དཀར་དངས་པའི་མེ་ལོང་ནི། །གཉིས་སྣང་གཡའ་དང་བྲལ་
བའི་དཀྱིལ་འཁོར་ངོར། །ཡི་དམ་ལྷ་ཚོགས་མང་པོའི་སྣང་བརྙན་གཟུགས།
།གཞོན་ནུ་མས་མཐོང་སྤྲོ་བཞིན་ལྷག་གེར་གཟིགས། །གསེར་གྱི་གདུབ་བུས་
མཛེས་པའི་འཆི་མེད་རྣམས། །པུཎྜ་རི་ཀའི་མེ་ཏོག་འཐོར་བྱེད་ཅིང་། །བཞིན་
གྱི་འོད་ཀྱིས་ཕྱོགས་ཀུན་སྣང་བྱས་ནས། །བརྒྱ་བྱིན་གཞུ་ཡི་ལྡིང་ཁང་འགོད་
ལ་བརྩོན། །ཧེ་རུ་ཀར་བཅས་དཔའ་བོ་རྣལ་འབྱོར་མས། །གདུགས་དཀར་
བ་དན་གཡོབ་ཅིང་སྤྱན་དྲངས་པས། །ཁྱོད་སྐུ་དེ་བཞིན་ཉིད་དུ་རབ་གཤེགས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཏེ། །སྤྲུལ་སྐུ་རང་གདངས་ཆོས་ཀྱི་དབྱིངས་ལ་ཐིམ། །ཐུགས་རྗེའི་སྣང་གསལ་
རྣམ་གྲོལ་གཟེབ་དུ་སོན། །འགྲོ་བའི་སྒྲོན་མེ་དུས་མིན་རླུང་གིས་བསད། །ཡིད་
བཞིན་ནོར་བུ་ཞི་བའི་འདམ་དུ་བྱིང་། །ཕན་བདེའི་ཉིན་བྱེད་ནག་པོའི་སྤྲིན་གྱིས་
བསྒྲིབས། །ཀྱེ་མ་ཀྱེ་ཧུད་གདུལ་བྱ་དོན་མཐུན་རྣམས། །ཕྱོགས་སླད་འགྲོན་
པོ་བཞིན་དུ་མུ་ཅོར་བསྒྲོག །ད་ནི་ཁྱོད་སྐུའི་དཔལ་དེ་སུ་ཡིས་མཐོང་། །ཁྱོད་
གསུང་ཉན་པའི་གོ་སྐབས་དེ་ཡང་བཅོམ་། དམ་པའི་དོན་དུ་སྐྱེ་འཆི་ལས་གྲོལ་
ཀྱང་། །རྟག་འཛིན་ཅན་གྱི་ཞེན་ལྟ་བཟློག་པའི་ཕྱིར་། །རེ་འགའ་སྐྱེ་དང་ལ་
ལར་འདའ་ཚུལ་སོགས། །སྒྱུ་འཕྲུལ་ཟློས་གར་བསྒྱུར་མཁས་ཁྱོད་ལགས་སོ།
།དེ་ནས་ཚེས་བཅུ་བཞིའི་བར་དུ་བཞུགས་སྟངས་དེ་ཉིད་ལས་ཅུང་ཟད་ཀྱང་མ་
གཡོས་ཤིང་། སྐུ་གཟི་མདངས་དང་འོད་དུ་མེ་རེ་བ་ཞལ་དངོས་སུ་བཞུགས་པ་
ལྟར་གྱུར་ཅིང་། སྐུ་འཁྲིས་པ་དང་གསོལ་འདེབས་པ་རྣམས་ཀྱང་གཉིད་དང་
རྨུགས་པ་མེད་ཅིང་རིག་པ་དངས་པས་དགེ་བ་ལ་ངང་གིས་འཇུག་པར་གྱུར་ཏོ།
ཚེས་བཅོ་ལྔའི་ཞོགས་པ་མཆོད་བཤོམས་ལ་ཕྱིན་དུས། སྐུ་གཡས་ཕྱོགས་སུ་ཡོ་
ནས་རྡོ་རྗེ་དྲིལ་བུའི་ཕྱག་རྒྱའང་ཞིག སྐུའི་མདངས་ཀྱང་ཉམས་པ་སོགས་ཐུགས་
དམ་གྲོལ་བའི་མཚན་མ་གསལ་བར་སྣང་བས་ཚེས་བཅུ་བདུན་ལ་ཕན་ཡུལ་གྱི་
སེར་འདུ་འགྱེད་ཆེན་གཏང་ཉིན་ནམ་མཁའ་ལ་འཇའ་ཁ་དོག་སྣ་ཚོགས་པ།
གདུགས་དང་རྒྱལ་མཚན་དང་བ་དན་ལ་སོགས་པའི་དབྱིབས་ཅན་གྱི་བར་
མཚམས་མེད་པར་གང་བའི་དབུས་ནས་མེ་ཏོག་གི་ཆར་སྔར་བས་ཆེ་བ་ཁ་དོག་
ལྔ་ལྡན་དུ་འབབ་ཅིང་། རིན་པོ་ཆེའི་མེ་ཏོག་སྣ་ཚོགས་པ་ནམ་མཁའ་ལ་འོད་
འབར་བར་བབ་པའི་ཚེ། མི་རྣམས་ཀྱིས་ཀྱང་ཧབ་ཤར་བཟུང་བ་ན། གསེར་
ལས་བྱས་པའི་མེ་ཏོག་འདབ་མ་བཞི་པ་དང་། བརྒྱད་པ་ལ་སོགས་ཡུ་བ་ཡོད་
པ་དང་རིན་པོ་ཆེ་མིང་མི་ཤེས་པ་དེ་འདྲ་ལས་བྱས་པའི་འདབ་བཞི། འདབ་བརྒྱད་
ཡུ་བ་ཅན་སོགས་ལག་ཏུ་ཟིན་པའང་མང་པོ་བྱུང་། ཉི་མ་སྔར་བས་ཀྱང་སུམ་
C



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
འགྱུར་གྱིས་རིང་བ་ཙམ་དང་། འདུས་པའི་ཚོགས་ཆེན་པོ་རྣམས་ཀྱང་ཡིད་སྤྲོ་
ཞིང་མྱ་ངན་གྱི་སྣང་བ་ནུབ་པ་བྱུང་། དེ་ནུབ་སློབ་དཔོན་ལེགས་རྒྱམ་པས་བསྲེག་
བླུགས་འབུལ་བའི་ཕྱག་ལེན་པ་མཛད་ཅིང་། མཆོད་པའི་སྤྲིན་གྱི་ཕུང་པོ་གྱ་ནོམ་
པ་དང་། གདུང་ཁང་རྒྱན་དུ་མས་བརྒྱན་ཏེ་སྐུ་གདུང་ཞུགས་ལ་གཞེན་པར་མཛད་
པ་ན། མེ་རང་འབར་བ་ལྟར་དུ་བ་མེད་ཅིང་དྲི་ཞིམ་ལ་འོད་གསལ་བས་བག་
ཕེབས་པ་འབར། ཟླ་བཅུ་པའི་ཚེས་བརྒྱད་ལ་ཚོགས་སུ་ཉིན་ཐུབ་ཀྱི་རྒོངས་(དགོང་
)ཇ་ཅུང་ཟད་ཕྱི་བར་བྱས་ཏེ། ཚོགས་མ་གྲོལ་བའི་གསེང་ལ་གདུང་ཁང་ཞལ་
ཕྱེ་དུས་དབུ་ཐོད་སོགས་རྟེན་འགའ་ཞིག་སྤྱན་དྲངས་ཚར་ཙམ་གྱི་སྐབས་སུ་དགེ་
འདུན་རྣམས་ཀྱིས་རིག ཚོགས་པ་གདུང་ཁང་ཞལ་འབྱེད་སར་ཕེབས་ནས་གདུང་
རུས་སོགས་ཧབ་ཐོབ་དུ་ཁྱེར་བས་རྟེན་རིང་སྲོལ་ཆེ་བ་གྲྭ་བ་སོ་སོའི་ལག་ཏུ་བབས་
ཏེ། དཔེར་ན། ཆོས་རྗེ་བློ་གྲོས་པའི་ཕྱག་ཏུ་གདུང་རུས་ལ་གུར་མགོན་གྱི་སྐུ་
བྲིས་པ་ལྟ་བུ་བྱོན་པ་དང་། ཚུལ་ཁང་པ་བཟོད་པའི་ལག་ཏུ་གདུང་རུས་ལ་སྨན་
རྒྱལ་གྱི་སྐུ་བྱོན་པ་དང་། བཀའ་བཅུ་བ་སངས་རྒྱས་དཔལ་གྱི་ལག་ཏུ་ཀྱེ་རྡོ་རྗེའི་
སྐུ་དང་། དགས་པོ་དཔལ་ལྡན་རྒྱལ་མཚན་གྱི་ལགཏུ་ཞུན་ཐིགས་ལས་གྲུབ་པའི་
རྣལ་འབྱོར་དབང་ཕྱུག་གི་སྐུ་བྱོན་པ་དང་། བོན་པོ་ཁྲོ་ཚང་གི་ལག་ཏུ་གདུང་རུས་
ཀྱི་དུམ་བུ་རིང་སྲེལ་སུམ་བཅུ་ཙམ་ཕུང་པོར་དཔུངས་པ་ཞིག་བྱུང་བ། དུས་ཕྱིས་
རིང་སྲེལ་སྟོང་ལྷག་ཙམ་དཔུངས་པ་མཆོད་རྟེན་གྱི་དབྱིབས་ཅན་ལ་རིང་སྲོལ་རྒྱུན་
མི་འཆད་འཇོག་པར་གྱུར་བ་བབས་པ་ལྟ་བུའོ། ཚོགས་པ་རྣམས་ཁོ་ཐོག་ཆོད་
རྗེས་ཞབས་འབྲིང་བ་རྣམས་ཀྱིས་ལྷག་གང་ལུས་ཉེར་ཅག་བྱས་ཏེ། གདུང་ཚ་
བཏབ་ཅིང་རྟེན་ངོ་ཚར་ཆེ་བ་རྣམས་བསྔོས་བགྲང་བྱས་པ་ན། དབུ་ཐོང་རིལ་
པོར་བྱོན་པའི་ཕྱི་ལ་ཨཉྫའི་ཡི་གེ་འབུར་དུ་དོད་པའི་བར་རྣམས་སུ་རིང་བསྲེལ་ཁ་
དོག་སྣ་ཚོགས་པས་ཕྲ་བཏབ་པ་ལྟར་གང་ཞིང་། ནང་ན་དབུ་ཀླད་རིང་སྲེལ་གྱི་
གོང་བུར་གྱུར་ནས་བཞུགས་པ། སྤྱན་གཡས་པའི་ཕུགས་ན་རིང་སྲེལ་སྲན་མ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
འཕོས་པ་ཙམ་འོད་ཟེར་ཁ་དོག་ལྔ་འཕྲོ་བས་ཡིད་འཕྲོག་པར་བྱས་པ་དང་། ཐུགས་
ཀྱི་རྩེ་མོ་ལ་རིང་སྲེལ་སྲན་མ་ཙམ་གྱིས་བརྒྱན་ཞིང་དཀར་ནག་གི་མཚམས་སུ་རིང་
སྲེལ་གྱི་དྲ་བས་སྤྲས་པ། མེའི་གནོད་པས་ཅུང་ཟད་ཀྱང་མ་ཉམས་པ་དང་། སྲིན་
འཛུབ་ཡ་ཅིག་གི་ཚིག་པ་མེས་མ་ཚིག་པ་ཁམས་བདེ་བ་ལ་སྤྱན་རས་གཟིགས་ཕྱག་
བཞི་པ་དུང་ལྟར་དཀར་བ་འབུར་དུ་དོད་པ་དང་། དབྱིའི་རུས་འདོག་ཅིག་གི་
རྩེ་མོར་རིང་སྲེལ་བརྒྱ་ཕྲག་མང་པོ་ཕུང་པོར་དཔུངས་པ་མཆོད་རྟེན་གྱི་དབྱིབས་
ཅན་དུ་བྱོན་པ་དང་། ཚེམས་ཀྱི་རྐང་ཅིག་ཆག་པའི་ནང་དུ་རིང་སྲེལ། གསུམ་
འཛོམས་མཐའི་མེ་རིས་བསྐོར་བའི་དབྱིབས་ཅན་ནོར་བུ་འབར་བ་ལྟ་བུར་བྱོན་
པ་དང་། གོང་དུ་སྨོས་པའི་སྨན་རྒྱལ། ཀྱེ་རྡོར། རྣལ་འབྱོར་དབང་ཕྱུག་སོགས་
དང་། རིང་སྲེལ་སིལ་མའང་གཏོར་ཐེབས་གྲང་ཙམ་བྱོན། གཞན་གྲྭ་པའི་ལག་
ཏུ་བབས་པའི་རིང་སྲེལ་གྱི་ཚོགས་ནི་བགྲང་བར་མི་ནུས་སོ། དུས་ཕྱིས་དབུ་ཐོད་
གསེར་གདུང་དུ་བཞུགས་དུས་དབུ་ཀླད་ཀྱི་ནང་ནས། རྒྱུ་རིང་སྲེལ་ལས་གྲུབ་
ཅིང་། ཁ་དོག་ཉ་ཕྱིས་དང་འདྲ་བ་(ལྕགས་སྐུད་རྩམ་ཀྱང་）（མི་གསལ།)བསྲེ་
བ་སོག་ཚིགས་ཀྱི་དབྱིབས་ཅན་སོར་བཞི་ཙམ་ཞིག མཁྱེན་རབ་ཆོས་རྗེའི་ཕྱག་
ཏུ་བྱོན་པས། བཀའ་ལུང་ལ་འདི་ནི་རྩ་དབུ་མའི་ཡར་སྣ་སྟེ་ས་ཐོབ་པ་མ་གཏོགས་
གཞན་ལ་འདིའདྲ་མི་འབྱོན། ང་རང་ལ་ཐུགས་རྗེས་བཟུང་བ་ཡིན་གསུང་ནས་
ཕྱག་ཏུ་བསྣམས་པ་ལ་སོགས་པ། མདོར་ན་ངོ་མཚར་ཆེ་བའི་རྟེན་གསུམ་བསམ་
པའི་ར་བ་ལས་འདས་པ་བྱོན་ཏེ། ས་སྐྱ་པཎྜིཏ་མ་གཏོགས་བདག་ཉིད་ཆེན་པོ་
འདི་བས་གྲོངས་རྟགས་ཡ་མཚན་ཆེ་བ་བོད་དུ་མ་བྱོན་པར་གྲགས་པའང་ཡིན་ནོ།
ཚེས་བཅུ་གསུམ་ལ་སྐུ་ཚིགས་ཀྱི་མང་ཇའི་ཚོགས་སུ་གདུང་རུས་དང་གདུང་ཚ་
འགྱེད་པས་གདུང་ཚ་ལ་རིང་སྲེལ་བྱོན་པའང་མང་དུ་བྱུང་ཞིང་། གླིང་ནམ་མཁའ་
རིན་ཆེན་གྱི་ལག་ཏུ་གདུང་ཚའི་རྩེ་མོར་རིང་སྲེལ་ཡུངས་ཀར་ཙམ་པ་ཁ་དོག་མི་
ཅིག་པའི་ལྔ་བརྩེགས་པ་ཞིག་བྱུང་བ། གླིང་བླ་མ་དྲུང་པའི་ཕྱག་དུ་ཕུལ་བས་རིང་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
སྲེལ་མང་དུ་འཛགས་པའི་ཐུམ་པོ་ནས་ཇི་ཙམ་བྱོན་ཡང་ཟད་མི་ཤེས་པར་གྱུར
པར་བྱུང་། ཚོགས་གྲོལ་རྗེས་དགེ་འདུན་རྣམས་ཆོས་ཁྲི་སྒང་དུ་བཞུགས་པ་ལ།
རབ་གསལ་ནས་ཐུགས་དང་དབུ་ཐོད་སོགས་མཇལ་ཀ་བཏང་དུས། འཇའ་འོད་
དང་མེཏོག་གི་ཆར་ཧ་ཅང་མང་ཆེས་པས་འདུས་པ་ཐམས་ཅད་ལ་མ་དག་པའི་
སྣང་བ་ནུབ་པ་འབྱུང་ཞིང་། དེ་ནས་བཟུང་སྟེ་ཟླ་བ་གཅིག་ལྷག་ཙམ་དུ་དབུ་ཐོད་
གར་བཞུགས་ཀྱི་སྟེང་གི་ནམ་མཁའ་ལ་འཇའ་མཚོན་གདུགས་འདྲ་བ་བརྒྱད་དགུ་
ཙམ་བརྩེགས་པ་ཞིག་དུས་འཁོར་མར་བྱུང། སླར་ནཱ་ལེནྡྲ་ཉིད་ཀྱིས་ཐོག་དྲངས་
དབུས་གཙང་གི་ཆོས་སྡེ་ཐམས་ཅད་དུ་དགོངས་རྫོགས་རྒྱ་ཆེན་པོ་བསྒྲུབས། གསང་
ཕུར་དགོངས་རྫོགས་བཏང་དུས་ནཱ་ལེནྡྲར་ཇི་ལྟར་བྱུང་པ་དང་ཆ་འདྲ་བའི་འཇའ་
འོད་དང་། མེ་ཏོག་གི་ཆར་ལ་སོགས་པ་བྱུང་བས། ཀུན་ཀྱང་དད་པའི་དབང་
པོ་རབ་ཏུ་རྟས་པར་གྱུར་ཏོ། དེ་ནས་བཀའ་ལུང་ཇི་ལྟ་བ་བཞིན། མཁས་གྲུབ་
ཆེན་པོ་དགེ་བ་རྒྱལ་མཚན་པ་གདན་གསར་སྤྱན་དྲངས་ཏེ། ཆོས་ཀྱི་འཁོར་ལོ་
རྒྱ་ཆེན་པོ་བསྐོར་བ་སོགས་བསྟན་པ་དང་
དང་སེམས་ཅན་དཔག་ཏུ་མེད་པའི་དོན་མཛད་
ལ། ཆོས་རྗེ་ཆོས་རྒྱལ་མཚན་པས་གཟིམས་ཁང་འོག་གི་ཐུགས་ཁུར་བཞེས་ཏེ།
ནང་རྟེན་ལ་བྱམས་འཇམ་དབྱངས་ཀྱི་གསེར་སྐུ་ཁྱད་པར་ཅན་ཟུང་དང་། ལམ་
འབྲས་བརྒྱུད་པ་རྣམས་ཚགས་སུ་བཙུད། དབུ་ཐོད་ཡིད་བཞིན་གྱི་ནོར་བུ་རིན་
པོ་ཆེའི་བཞུགས་ཁང་དུ་ཟངས་གསེར་ལས་གྲུབ་པའི་རྣམ་རྒྱལ་མཆོད་རྟེན་ཕྲ་
ཚོགས་དཔག་ཏུ་མེད་པས་བརྒྱན་པ། བུམ་པར་དངུལ་གར་བླུགས་ཀྱི་སྐུ་འདྲ་
རིན་པོ་ཆེ་བཞུགས་པ་དང་བཅས་པ་བསྒྲུབས། མཆོད་པའི་སྤྲིན་ཕུང་སྨྲ་བསམ་
གྱི་ར་བ་ལས་འདས་པ་བཀོད་ནས། གཟིམས་ཁང་ལ་གསེར་གྱི་གྷ་ཊ་རེས་བརྒྱན་
པ་སོགས་ཀྱང་མཛད། ཐོན་ནས་སྤྲུལ་པའི་སྐུ་སྤྱན་དྲངས་ཏེ། གསན་སྦྱོང་མཛད་
པའི་ཚུལ་སྟོན་པར་གསོལ་བ་དང༌། ཉིད་རང་གིས་མདོ་སྔགས་ཀྱི་ཆོས་འཁོར་
རྒྱ་ཆེན་པོ་བསྐོར་བ་སོགས་བསྟན་པ་ལ་ཕྱག་བྲིས་སུ་མཛད། བསྟན་པའི་མངའ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བདག་དྲུང་ཆེན་དཔལ་འབྱོར་རྒྱ་མཚོ་བས། གྲྭ་ཚང་ཆེན་པོར་བཀའ་ཆེན་བཞིས་
གཙོ་བྱས་པའི་སྡེ་སྣོད་རབ་འབྱམས་མང་པོ་ལ་གསུང་རྒྱུན་ཇི་ལྟ་བ་བཞིན་འཆད་
ཉན་འཛད་ཅིང་སློབ་དཔོན་ནམ་སྙིང་པ། ཆོས་རྗེ་བསོད་བཟང་པ། མཁས་
གྲུབ་རྟེན་པོ་ཤེས་རབ་དབང་ཕྱུག་སོགས་འཆད་ཉན་ལ་བསྐོས་ནས། ཕྱོགས་
ཕྱོགས་སུ་ཆོས་བར་བསྐོར་བས་བློ་གསལ་དཔག་ཏུ་མེད་པའི་དོན་གྲུབ་སྟེ་མཁས་
གྲུབ་ཀྱི་སློབ་མས་ས་ཐམས་ཅད་གང་བར་མཛད། རྡོ་རྗེ་འཛིན་པ་ཆེན་པོ་སློབ་
དཔོན་ལེགས་རྒྱམ་པས་ནཱ་ལེནྡྲ་ཉིད་དུ་གསང་སྔགས་ཀྱི་གསུང་རྒྱུན་ལེགས་པར་
བཟུང་ནས། བླ་མ་རིན་བཟང་པ་སོགས་འཆད་ཉན་ལ་བསྐོས། གཞན་ཡང་
ཕྱོགས་དང་ཕྱོགས་རྣམས་སུ་མཁས་གྲུབ་ཀྱི་བུ་སློབ་གནམ་གྱི་སྐར་མ་ལྟར་འཕན་
ཞིང་རགས་པ་བཞུགས་པ་རྣམས་ཀྱིས་སྤོང་ཀློག་ལས་ཀྱི་འཁོར་ལོ་ཅི་རིགས་པའི་
སྒོ་ནས་བསྟན་པ་བསྐྱངས་པས། དིང་སང་གི་བར་དུ་འཕྲིན་ལས་རྣམ་པར་དཀར་
བའི་རྒྱུན་གྱིས་བསྟན་པ་དང་། སེམས་ཅན་མང་པོའི་དོན་རྒྱ་ཆེན་པོ་འབྱུང་བཞིན་
པ་འདི་ཡིན་ལ། དུས་ཕྱིས་བདག་འདྲ་བས་ཀྱང་། གཟིམ་ཁང་འོག་མར་མདོ་
སྔགས་ཀྱི་བཤད་ཉན་དང་། སྒྲུབ་པ་ལ་ཅི་ནུས་ཀྱིས་འབད་ཅིང་། སྐུ་སྐྱེ་རིན་
པོ་ཆེའི་དགོངས་རྫོགས། མཆོད་འབུལ་སོགས་སྔོན་གྱི་སྲོལ་ཇི་ལྟར་བཞིན་བསྒྲུབས་
པའི་ཐོགས་ཏུ། གསང་ཕུའི་ཡན། ངམ་རིངས་མན་གྱི་ཀློག་པའི་གྲ་ཇི་སྙེད་
ཅིག་འཆིས་སོ་ཚལ་དུ་མང་ཇ་སོགས་བསྙེན་བཀུར་དང་། སྐུ་གསུང་ཐུགས་ཀྱི་
རྟེན་འགའ་ཞིག་སྒྲུབས། ཁྱད་པར་ལམ་འབྲས་བརྒྱུད་པའི་རྟེན་གཙོ་དང་། ཆོས་
ཀྱི་རྗེ་ཁུ་དབོན་གསུམ་ཀའི་དགོངས་པ་རྫོགས་ཐབས་སུ། ཀུན་མཁྱེན་བཀྲ་ཤིས་
རྣམ་རྒྱལ་བའི་སྐུ་འདྲ་རིན་པོ་ཆེ་སྐུ་ཚད་དང་མཉམ་པའི་གསེར་སྐུ་མཐོང་བ་དོན་
ལྡན་གཞེངས་ནས་སངས་རྒྱས་ཀྱི་འཕེལ་གདུང་སྟོང་ཕྲག་ལྷག་ཙམ་གོང་བུར་
འདྲིལ་བའི་ངོ་མཚར་ཅན་དང་། ཀུན་མཁྱེན་ཉིད་ཀྱི་དབུ་ཐོད་ཀྱི་དུམ་བུ་རིང་
སྲེལ་ཤེལ་ལྟ་བུ་ཉེར་གཅིག་གིས་སྤྲས་པ་དང་། གཞན་ཡང་སྐུ་གསུང་ཐུགས་



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ཀྱི་རྟེན་དང་། རིང་སྲེལ་རབ་ཏུ་མང་པོ། ཁུ་དབོན་རྗེས་མ་གཉིས་ཀྱི་གདུང་
ཚ་གཙོ་བོར་གྱུར་བའི་རིང་སྲེལ་རྣམ་པ་གསུམ་གྱིས་བྱུར་པོ་གང་ཞིག་རབ་ཏུ་གནས་
པ་ལན་མང་དུ་བྱས་པ་འདི་བཞེངས་སུ་གསོལ། སླད་དུ་ཡང་བསྟན་པ་དང་སེམས་
ཅན་ལ་ཕན་པར་འདོད་པའི་འདུན་པ་ཆེས་ཆེར་འཕེལ་བཞིན་པར་མཆིས་སོ།
།ཁྱོད་སྐུ་ཞི་བའི་ཁང་བཟང་རྩེར་འཁོད་ཀྱང་། །འགྲོ་བློའི་ས་གཞི་ཨིནྡྲ་ནི་ལའི་
ངོས། །ངོ་མཚར་མཛད་པའི་རི་མོས་རྣམ་བཀྲ་བ། །དེས་ནི་ཐར་པའི་ལམ་
བཟང་གསལ་བར་བསྟན། །ཁྱོད་གསུང་རབ་སྙན་ལྷ་ཡི་རྔ་བོ་ཆེ། །སྐྱེ་དགུའི་
ཡིད་ཀྱི་མཁའ་ལ་རབ་བཟློག་པ། ཆོས་སྡོམ་རྣམ་བཞི་རིགས་པའི་འགྱུར་ཁུགས་
ཅན། །དེས་ནི་འགྲོ་ཀུན་བག་མེད་གཉིད་ལས་སློང་། ཁྱོད་ཐུགས་སྙིང་རྗེ་ཆེན་
པོའི་སྤྲིན་ཕུང་ལས། །དམ་ཆོས་བདུད་རྩིའི་ཟིམ་ཆར་ཟབ་མོ་དེས། །སྲིད་འདིར་
ཕན་བདེའི་ལོ་ཐོག་རབ་རྒྱས་ཏེ། རྣམ་གྲོལ་འབྲས་བུའི་གཡུར་ཟ་ལྡེམ་པར་མཛད།
།ཚངས་དང་ཉི་མ་ནོར་བུ་ཇི་བཞིན་དུ། །འབད་མེད་འཕྲིན་ལས་མཆོག་གི་འོད་
ཟེར་ནི། མཁའ་ཁྱབ་མཁའ་ཡི་མཐའ་ལས་ཆེར་དགོངས་ཤིང་། །རྟག་ཏུ་ཕན་
དགོངས་མངའ་བ་ཁྱོད་ལགས་སོ། །དེ་དག་ནི་རྣམ་པར་འབྱང་བའི་མཛད་པ་
མཐའ་དག་ཡོངས་སུ་རྫོགས་ཤིང་འདི་ན་བྱ་བ་རྒྱུན་མི་ཆད་པའི་ཚུལ་ཆེ་ལོང་ཙམ་
བརྗོད་པའི་གཏམ་གྱི་སྦ་རླབས་གྱེན་དུ་བསྐྱོད་པའི་རིམ་པའོ།། །།དེ་ལྟར་ཡོན་
ཏན་ནོར་བུས་ཡོངས་གང་ཞིང་། ངོ་མཚར་མཛད་བའི་དབའ་རླབས་ཆེར་གཡོ་
བ། རྣམ་ཐར་མ་དྲོས་དབང་པོའི་འཇུག་ངོགས་ནས། ཆུ་ཐིགས་ཙམ་ཞིག་དད་
པའི་སྐྲ་རྩེས་བླངས། ཁྱེད་ཀྱི་རྣམ་ཐར་ནམ་མཁའི་མཐའ་འདྲ་བ། བློ་ལྡན་འདབ་
བཟང་གིས་ཀྱང་མི་རྟོགས་ན། བདག་བློ་བུང་བ་གཞོན་བུའི་གཤོག་རྩལ་གྱིས།
ཆ་ཡི་ཆ་ཙམ་རྟོགས་པར་ག་ལ་ནུས། འོན་ཀྱང་འབྲུག་གི་རྔ་ཆེན་སྒྲོག་པའི་ཚེ།
གཙུག་ལྡན་སྙན་པའི་ཀླུ་དབྱངས་ལེན་པ་ལྟར། ཁྱུང་ཆེན་མཁའ་ལ་ལྡིང་བའི་
འཇུག་ངོགས་སུ། སྦྲང་བུའང་འདབ་མ་གཡོ་བར་མི་བྱེད་དམ། མཐོང་ཐོས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དྲན་དང་རེག་པ་ཙམ་གྱིས་ཀྱང་། སྲིད་པའི་ཆུ་ཀླུང་མ་ལུས་སྐེམས་བྱེད་པ། ཁྱོད་
སྐུ་ཡིད་བཞིན་ནོར་བུའི་ཡོན་ཏན་དེ། རྟག་ཏུ་ལེན་གཅིག་མིན་པར་ཡིད་ལ་
མནགས། དེ་སླད་ཚིག་སྦྱོར་དམན་དང་མ་རྟོགས་དང་། ལོག་རྟོག་ཐེ་ཚོམ་དྲི་
མས་སྦགས་པ་ལས། རྙོག་མང་བྱས་གང་བཟོད་པའི་ཡིད་བཞིན་དབང་། ཆུ་
དངས་ནོར་བུའི་འོད་ཀྱིས་དངས་པར་མཛོད། འདིར་འབད་ལས་བྱུང་དགེ་བའི་
ཕུང་པོ་ནི། ཁ་བ་དུང་དང་ཆུ་ཤེལ་ཀུ་མུ་ད་། གངས་རི་ལྟར་དཀར་ཅུང་ཟད་
ཐོབ་པ་དེས། འགྲོ་བློའི་མུན་པ་རྟག་ཏུ་སངས་གྱུར་ཅིག ཅེས་པ་དཔལ་ལྡན་
བླ་མ་དམ་པའི་རྣམ་ཐར་ངོ་མཚར་གྱི་རྒྱ་མཚོ་ཟད་མི་ཤེས་པའི་ཡོན་ཏན་གྱི་གཏེར་
ཞེས་བྱ་བ་འདི་ནི། རྗེ་བཙུན་དམ་པ་དེ་ཉིད་ལ་མི་ཕྱེད་པའི་དད་པ་མངའ་བ་མང་
དུ་ཐོས་ཤིང་རིགས་པ་སྨྲ་བའི་བཤེས་གཉེན་ཆེན་པོ་བཀའ་བཅུ་འཛིན་པ་དགེ་འདུན་
གྲགས་པས་ནན་ཏན་ཏུ་བསྐུལ་བ་ལ་བརྟེན་ནས། ཤར་དྭགས་པོའི་པཎྜི་ཏ་གསུམ་
པ་དཔལ་ཕྱོགས་ཐམས་ཅད་ལས་རྣམ་པར་རྒྱལ་བའི་ལྷ་མིང་གཞན་མང་དུ་ཐོས་
པའི་དགེ་སློང་ཆོས་སྨྲ་བ་ཀརྨ་འཕྲིན་ལས་པ་ཞེས་བྱ་བས། ལྕགས་མོ་ལུག་གི་
ལོ་ཧོར་ཟླ་བདུན་པའི་ཡར་ངོར་བཟང་པོ་ཟླ་བའི་དཀྱིལ་འཁོར་ཡོངས་སུ་གང་བའི་
དུས་དགེ་བ་ལ། ཐུབ་བསྟན་གྱི་ཆུ་བོ་མཐའ་དག་ཡོངས་སུ་འདུ་བའི་གདན་ས་
ཆེན་པོ་ཤྲཱི་ནཱ་ལེནྡྲའི་གཟིམས་ཁང་འོག་མ་བཀྲ་ཤིས་མཐོང་སྨོན་གྱི་འཇིགས་བྱེད་
ལྷ་ཁང་དུ་སྦྱར་བའི་ཡི་གེ་བ་ནི་ལུང་རིགས་སྨྲ་བ་གྲགས་པ་རྒྱལ་པོས་བགྱིད་པ་
སྟེ། འདིས་ཀྱང་བསྟན་པ་དང་སེམས་ཅན་ལ་ཕན་བདེ་དཔག་ཏུ་མེད་པ་འབྱུང་
བའི་རྒྱུར་གྱུར་ཅིག་། །།བཀྲ་ཤིས་རྡོ་རྒྱལ་གངྒའི་ཆུ་རྒྱུན་ལས། །རྣོ་མཐར་ངོ་
མཚར་རྒྱ་མཚོའི་ཆུ་གཏེར་འདི། །ཡོན་ཏན་གདེངས་ཅན་དུ་མ་བརྩེ་དགའི་གྲོགས།
།དཔལ་ལྡན་གངས་ཅན་དབང་པོའི་མཐུ་ལས་སོ། །ཐུབ་བསྟན་གསལ་བྱེད་རིངས་
ལུགས་འཛིན་རྣམས་ཀུན། །སླད་ནས་དམ་པའི་ཚུལ་བཟང་བསྒྲུབ་པ་དང་།
།མཁས་རྣམས་དགའ་བདེའི་སྣང་བ་འགྱེད་ཕྱིར་དུ། །ངོ་མཚར་བར་(རབ་)གྱི་
C



ཀུན་མཁྱེན་བཀྲ་ཤིས་རྣམ་རྒྱལ་གྱི་རྣམ་ཐར།
ཉིན་བྱེད་དེང་འདིར་ཤར། ཤར་ཞིང་སྐྱེས་ཆེན་མང་པོ་བལྟམས་པའི་གནས།
སློབ་དཔོན་ཆེན་པོའི་ལུང་བསྟན་རྒྱལ་པོའི་རིགས། །སྐུ་རབ་པ་དེ་ཆོས་རྒྱལ་
གང་དེ་ཡིས། །མི་ནུབ་བསྟན་པའི་རྒྱལ་མཚན་འཛིན་ཕྱིར་བསྒྲུབས། །ལག་
ཐིལ་ལྟར་མཉམ་རྩེ་རེའི་དོག་ས་འདིར། །ཐུབ་པའི་ལག་སོར་མཛེས་པའི་རི་བོང་
ཅན། །བརྐོས་ཀྱི་རིགས་བྱེད་རྩེར་སོན་དགོས་ཡགས་ཀྱིས། །ཐུབ་བསྟན་ཀུན་
དའི་ཉིན་བྱེད་དགའ་བས་ལོང་། །འདི་བགྱིས་དགེ་བ་བདུད་རྩིའི་ཆུ་རྒྱུན་དེས།
།བློ་གྲོས་གསེར་གྱི་བུམ་པ་ལེགས་སོན་ཏེ། །ལོག་ལྟའི་དྲི་མ་མ་ལུས་དག་གྱུར་
ནས། །ཀུན་མཁྱེན་རྒྱལ་བའི་གོ་འཕང་ཐོབ་པར་ཤོག། །།



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
༄༅། །རྗེ་བཙུན་ཞ་ལུ་ལོ་ཙཱ་བའི་རྣམ་པར་ཐར་པ་བརྗེད་བྱང་
ནོར་བུའི་འཁྲི་ཤིང་བཞུགས་སོ།།
༄༅། །ན་མོ་གུ་རུ་ཝེ། །ཐུབ་པའི་བསྟན་པ་ལུང་རྟོགས་རིན་ཆེན་ཆོས། །བཤད་
དང་སྒྲུབ་པས་གཅེས་པར་སྐྱོང་མཁས་ཤིང་། །བསྐལ་བཟང་འགྲོ་བ་བརྩེ་བས་
ལེགས་འདོམས་པ། །ཀུན་མཁྱེན་ལོ་ཙཱ་ཆེན་པོ་ལ་བཏུད་ནས། །དེ་ཡི་ངོ་མཚར་
མཛད་པའི་ཚོགས། །ཐོས་ན་དོན་ཅན་བཅས་པའི་ཕྱིར། །བསོད་ནམས་འདོད་
པས་མཉན་པའི་རིགས། །དེ་བས་བརྗེད་བྱང་ཉུང་ངུ་ཙམ། སྐྱེས་བུ་དམ་པ་
རྣམས་ནི་རྟག་པའི་གོ་འཕང་བརྙེས་ནས་སླར་ཡང་སེམས་ཅན་གྱི་དོན་ལ་བརྟེན་
པ་མི་ལྷོད་པས་འགྲོ་བའི་བློ་དང་འཚམས་པར་
ར་སྤྲུལ་པའི་སྐུས་འཁོར་བ་ན་རྒྱུའོ་
ཞེས་ཐོས་སོ། དེ་དག་གི་མཛད་པ་གདུལ་བྱ་དང་མཚམས་པར་བསྟན་པ་རྣམས་
ཀྱང་ཐོས་ན་དོན་ཆེ་ཞིང་ཤིན་ཏུ་ཡིད་ལ་འབབ་པའི་ཕྱིར། སྐྱེ་བོ་ཀུན་གྱི་རྣ་ལམ་
དུ་སྒྲོག་པར་བྱ་བའི་རིགས་ཁོ་ན་ཡིན་ནོ། དེ་ལ་འདིར་རྗེ་བཙུན་ལོ་ཙཱ་བ་ཆེན་
པོ་ཤེས་བྱ་ཐམས་ཅད་མཁྱེན་པའི་ཞལ་སྔ་ནས་ཀྱི་རྣམ་པར་ཐར་པ་ཆེས་མཐའ་
ཡས་པ་ལས། འདིར་ནི་རེ་ཤིག་ཉུང་ངུ་རྣམ་པར་གསལ་བའི་ངག་གིས་སྟོན་པར་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
བྱེད་དོ། དེ་ཡང་འདི་སྐད་ཅེས་ཐོས་ཏེ། །འོ་ཀོལ་གྱི་རྣམ་པར་འདྲེན་པ་ཆེན་
པོ། ཆོས་ཐམས་ཅད་མཁྱེན་ཅིང་གཟིགས་པ། རྗེ་བཙུན་ལོ་ཙཱ་བ་ཆེན་པོ་བི་
དྷརྨ་པཱ་ལ་བྷཏྲའི་ཞལ་སྔ་ནས་འདི་ཉིད། སྐུ་ཚེ་འདིའི་སྔོན་མ་ནི། འཕགས་
པའི་ཡུལ་དུ་པཎྜིཏ་ཆེན་པོ་ཞིག་ཏུ་སྐུ་སྐྱེ་བ་བཟུང་ངོ་ཞེས་གྲག་གོ དེ་སྐད་དུ།
འཕགས་པའི་ཡུལ་ན་མཁས་པའི་པཎྜིཏ། གངས་ཅན་བསྟན་པའི་དཔལ་དུ་ལེགས་
འཁྲུངས་ནས། མཁས་གྲུབ་སྟོང་ར་བ་གསུང་ཞེས་སྐྱེས་བུ་དམ་པའི་གསུང་ལས་
འབྱུང་ངོ་། དེ་ནས་བདག་ཉིད་ཆེན་པོ་འདི། ཤེར་ཕྱིན་དར་བར་ལུང་བསྟན་
པའི་ཡུལ་བྱང་ཕྱོགས་ཁ་བ་ཅན་དུ། གཙང་གི་ཆའི་སའི་ཆ་ཞ་ལུ་གསེར་བཀང་
གི་ཁང་གསར་གོང་མ་ཞེས་བྱ་བར། འགོས་ཁུག་པ་ལྷས་བཙས་དང་། བུ་སྟོན་
རིན་པོ་ཆེའི་སློབ་མ་མངོན་པ་རང་ལས་མཁས་པ་རིན་ཆེན་སངས་རྒྱས་མགོན་
ཞེས་བྱ་བ་སོགས་དགེ་བའི་བཤེས་གཉེན་མང་དུ་བྱུང་ཞིང་དཔོན་རིན་ཆེན་སེང་
གེ་སོགས་མི་ཆོས་པའང་ཆེ་བར་བྱུང་བའི་གདུང་རུས་འགོས་ཀྱི་རིགས་སུ། ཡབ་
དཔོན་བསམ་གྲུབ་དཔལ་བཟང་དང་། ཡུམ་དད་ལྡན་རིན་ཆེན་ཆོས་འཛོམ་ལ་
སྲས་ལྕམ་སྲིང་བཞི་འཁྲུངས་པ་ལས། རྗེ་འདི་ཐོག་མར་འཁྲུངས་པའི་སྲས་ཕོ་
གཅིག་པུ་ཉིད་དེ། ལྕགས་མོ་བྱ་ལ་སྐུ་བལྟམས་པའོ། ལྷུམས་སུ་ཞུགས་ཚེའང་
། ཡུམ་ལ་མཚན་ལྟས་བཟང་པོ་མང་དུ་བྱུང་ཞིང་། བལྟམས་པའི་ཚེ་ན་བཙས་
སྟོན་ཀྱང་ཆེར་བྱས་ཤིང་། ཡ་མཚན་གྱི་ཆོ་འཕྲུལ་དུ་མ་བྱུང་བར་སྣང་ལ། ཆོས་
སྐྱོང་འབུམ་ཞེས་བྱ་བར་མཚན་བཏགས་སོ། དེ་ནས་སྐུ་ལེགས་པར་བསྐྱེད་བསྲིངས་
ཏེ་གཞོན་ནུའི་རོལ་རྩེད་ལ་རོལ་བའི་ཚེའང་། ཐུགས་བརྒྱུད་གཉེན་ཞིང་ངང་
རིང་བ་དང་། དུལ་བར་འདུག་པ་དང་། བག་ཡོད་པ་དང་། གཉེན་གཤིན་པ་
དང་ནི་ལྡན། དེ་ཡང་བྱིས་པ་ཐ་མལ་པ་ལྟར་མི་སྲུན་པ་ནི་ནམ་ཡང་མི་མངའ།
སྐུ་རྩེད་ཀྱི་ཚུལ་མཛད་པ་ནའང་། ཆོས་འཆད་ཉན་གྱི་ཚུལ་དང་། དགོན་པ་
ལྡིང་བའི་ཚུལ་དང་། དབང་བསྐུར་བའི་ཚུལ་དང་། མཉམ་པར་འཇོག་པའི་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཚུལ་མཛད། སེམས་ཅན་ལ་འཚེ་བར་གྱུར་པ་ནི་གང་ཡང་མི་མཛད། ཅུང་
ཟད་བརྣལ་བའི་ཚེ་ན་མར་མེ་དུ་བའི་སྣང་བ་འཆར་བ་སོགས། སྔོན་གྱི་ལུང་རྟོགས་
ལ་སྦྱངས་པ་མུ་མེད་པ་རྣམས་ཀྱི་འཕྲོས་སད་པའི་རྟགས་མང་དུ་མངའ་སྟེ། གཞོན་
ནུ་དེ་ལྟ་བུ་ནས་སྐྱེས་བུ་དམ་པའི་མཛད་པ་ལྷུར་མཛད་པ་ཞིག་གོ། དེ་ནས་དགུང་
ལོ་བརྒྱད་བཞེས་པའི་ཚེ། ཤར་ཁ་བ་དང་། རིན་དཔུངས་པ་དམག་ཁྱེར་
བྱེད་པ་ཤར། སྣར་ཐང་གི་ཉེ་ལོག་བ་ལོན་དུ་གཡུལ་བྱས་ཚེ། རྗེ་འདིའི་ཡབ་
ཀྱང་ཤར་ཁ་བའི་དམག་གི་གཙོ་བོར་ཕེབས་ཡོད་པས། གཡུལ་ཧ་ཅང་དཔའ་
བས་རྐྱེན་བྱས་ཏེ་སྐུ་གཤེགས། དེ་ནས་རྗེའི་མེ་མེ་དྲུང་ཆོས་རྒྱལ་བས། ཐོག་
མར་མི་ཆོས་ལ་གཞུགས་པར་དགོངས་ནས། ཤར་ཁ་ཆོས་ཀྱི་རྒྱལ་པོ་བདག་
ཆེན་བཀྲིས་འཕགས་པའི་འདུན་སར་སྤྱན་དྲངས་ཏེ། རེ་ཤིག་མི་ཆོས་དང་མཐུན་
པར་མཛད་ཅིང་། རྒྱལ་མཁར་རྩེ་པ་དང་། སྣག་གི་གཉེན་དུའང་འགྱུར་བས།
སྲིད་ཞུ་ཕུན་སུམ་ཚོགས་པས་བསྐུར་ཞིང་ཞུགས་ལ། དེའི་རིང་དུ་བོད་ཡིག་དབུ་
ཅན་དང་། འབྲུ་མ་དང་། ཚེག་བྲིས་རྣམས་སློབ་དཔོན་ཁ་ཡར་ལ་ལེགས་པར་
སྦྱངས། བོད་སྐད་ལ་བག་ཆགས་ཆུང་བས་བསླབ་པ་དཀའ་མོ་བྱུང་གསུང་། སླར་
ཡང་ཞ་ལུར་གནས་བརྟན་ལེགས་རྒྱལ་བ་ལའང་བསླབས་ཏེ། བརྡ་དག་དང་
བཅས་པ་དཔྱིས་ཕྱིན་པ་མཁྱེན་པར་མཛད་དོ། ལན་ཚ་(ལཉྫ）དང་བསྒྱུ་( ཝརྟུ་
)སོགས་ཀྱང་ཁང་པའི་བསྐྱེད་རིས་ལ་སྣང་བ་གཟིགས་པས་ཐུགས་དགྱེས་ཏེ།
བལ་པོ་ལྷ་བཟོ་བ་ཡི་གེ་མཁས་པར་ཤེས་པ་ལ་བསླབས་པས་མཁས་པར་མཁྱེན།
རྒྱ་བོད་ཀྱི་ཀློག་རྣམས་ཀྱང་དག་པར་མཁྱེན་པས་ན་བདག་ཆེན་གྱི་དྲུང་དུ། སངས་
རྒྱས་བྱང་སེམས་ཀྱི་རྟོགས་བརྗོད་དང་། དགེ་བའི་བཤེས་གཉེན་རྣམས་ཀྱི་རྣམ་
ཐར་སོགས་གསན་གང་སྤྲོ་ཐུན་མཛད་དེ་ཀློག་པ་དང་། བདག་ཆེན་ནས་བླ་མ་
དགེ་བའི་བཤེས་གཉེན་མང་པོ་ལ་ཆོས་ཀྱི་དྲི་བ་མཛད་པའི་ཕྲིན་པའང་མཛད་ཅིང་
། སྐུ་ཕྲ་ཡང་ཐུགས་རྫོགས་པ་དང་། དགེ་བཤེས་ཀུན་ལ་གུས་པར་མཛད་པ་
C



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
དང་། ཐུགས་དམ་ཀྱང་འབད་པ་མཛད། ཐུགས་ལའང་ཆོས་གཅིག་བྱེད་དགོས་
དགོངས་པ་བྱུང་། མི་ཤི་འདུག་ཟེར་བ་དང་། དུད་འགྲོ་གསོད་པ་སོགས་གཟིགས་
པའི་ཚེའང་། བཅོས་མ་མ་ཡིན་པའི་སྙིང་རྗེ་དང་ངེས་འབྱུང་ཆེན་པོ་རང་དབང་
མེད་པ་འཁྲུངས་ཤིང་། འཁོར་བ་ལ་བརྩོན་དོང་དང་། ཐར་པ་ལ་ཁང་བཟང་
ལྟ་བུའི་ཐུགས་ནི་རྒྱུད་མར་བྱུང་། མི་ཆོས་ཀྱི་ཚུལ་བསྟན་ཀྱང་། ཚངས་
སྤྱོད་འབའ་ཞིག་ལ་གནས་པར་མཛད། སྐྱེ་བོ་སུ་ལའང་མི་བརྙས་ཤིང་། ཚིག་
རྩུབ་ངན་སྨྲ་སོགས་གཞན་གྱི་སྙིང་ལ་མི་འབབ་པ་ནི་ནམ་དུའང་མི་གསུང་
། གནོད་
ལན་ཀྱང་ཕན་པས་སྒྲུབ་པ་ཁོ་ན་མཛད་པ་ལགས་སོ། དེའི་ཚེ་ཆོས་ཀྱང་འདི་དག་
གསན་ཏེ། བྲག་དཀར་དུ་སྐུ་ཞང་གི་ཁུ་བོ་ཆོས་རྗེ་རྒྱ་མཚོ་དཔལ་བ་ལ། གཤེ་
དམར་ལྷ་ལྔ། ཚེ་དཔག་མེད་གྲུབ་རྒྱལ་མའི་དབང་། ཚེ་ཁྲིད་སོགས་དང་། གཞན་
ཡང་བླ་མ་ཁ་ཅིག་ལ་ཆོས་གསན་ནོ། བཅོ་བརྒྱད་ཙམ་བཞེས་པའི་ཚེ་བདག་
ཆེན་གྱིས་ཀྱང་། ཞ་ལུ་ཁང་གསར་གོང་མ་བའི་བུ་འདི་ལ་ཆོས་ཀྱི་བག་ཆགས་
ཆེར་གསལ་བ་སྣང་བས། བཙུན་པ་འོས་པ་འདུག་གསུངས་པ་ལ། དཔོན་དྲུང་
པད་རྒྱལ་བས། ཁོང་ཚང་རང་རེའི་དཔོན་སྐྱ་ཁུངས་མ་ཡིན་པ་དང་། ཞ་ལུའི་
ཤར་སྒོའང་ཁོང་ཚང་གིས་འཛིན་ཞིང་། ཁྱད་པར་སྲས་ཕོ་གཅིག་པུ་འདི་ལས་
མེད་པས་མི་ཆོས་རང་འཐད་ཞུས་པ་ལ། རྗེ་འདི་ཐུགས་ཁྲོ་བའི་གོ་སྐབས་ནམ་
ཡང་མེད་པ་ཞིག་ཡིན་ན་འང་། ཆོས་ཀྱི་གེགས་སུ་གྱུར་དོགས་པས་ཅུང་མ་དགྱེས་
པ་བྱུང་གསུངས། དེ་ནས་ཐུགས་ལ་ནི་བཅོན་ལྡན་འདས་ཀྱི་གསུང་རབ་ལ་ཐོས་
བསམ་བྱས་ཆོག་པ་ཅིག་ནམ་ཡོངས་དགོངས་པ་ལས་རེ་བ་གཞན་མེད། དཀོན་
མཆོག་གི་རྟེན་དྲུང་དུའང་དེ་ལྟར་གྲུབ་པའི་སྨོན་ལམ་ནན་ཏུར་མཛད་ཅིང་། བཅོམ་
ལྡན་འདས་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་དེ་ཉིད་ཀྱི་མཚན་
ཙམ་གསན་པ་དང་། སྐུ་འདྲ་གཟིགས་པ་ནའང་བཅོས་མིན་གྱི་དད་པས་སྤྱན་
ཆབ་འཁྲུག་པ་བྱུང་། དེ་ལྟར་ཆོས་ཁོ་ན་ཐུགས་ལ་བརྣག་པ་ཉིད་ཀྱིས། མོ་སྟོན་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
མཁས་པ་ཞིག་ཡོད་པ་ལ་མོ་ཆ་མཛད་པས། ཁོང་ན་རེ། སྤྲིན་ཅོག་མོ་ཙམ་
ཞིག་ནམ་མཁར་བྱུང་། དེ་ཇེ་ཆེར་སོང་བས་ནམ་མཁའ་ཁེངས། ཟེར་བས་
འདི་ཤིན་ཏུ་བཟང་ཟེར་བའང་བྱུང་ཞིང་། བདག་ཆེན་བཀྲིས་འཕགས་བཞུགས་
པའི་སྐུའི་རིང་ལ། ཆོས་མཛད་ཆོག་པའི་དགོངས་བཟང་ཡོད་ཀྱང་། ཧ་ཅང་
ཐུགས་མཉེས་པས་ཕྱག་ཕྱི་མཛད་དགོས་པ་བྱུང་ངོ༌། དེ་ནས་དགུང་ལོ་ཉེར་གཉིས་
པ་ལ་ཆོས་མཛད་པར་ཐག་བཅད། ཡུམ་གྱིས་ཀྱང་། སྔར་ལྷུམས་སུ་ཞུགས་
པ་དང་སྐུ་བལྟམས་པའི་དུས་རྣམས་སུ་བལྟས་བཟང་པོ་མང་དུ་ཡོད་པ་དང་། བག་
ཆགས་གསལ་བའི་རྣམ་འགྱུར་གྱིས་བསྟན་པ་འཛིན་པའི་དགེ་བཤེས་ཆེན་པོ་གཅིག་
འོང་སྙམ་པ་དང་། ཕ་གཞིས་འཛིན་མཁན་མེད་ཀྱང་ཆོས་རང་འཐད་གསུངས་
ཏེ་བཀག་པ་མ་མཛད། ཕྱིས་ནས་ཀྱང་རྗེ་ཉིད་བདག་གི་ཡུམ་དེ་རང་དད་པ་དང་
མོས་ཉམས་ཆེ་བ་གཅིག་ཡོད། བདག་གི་ཆོས་ལ་གེགས་ཅུང་ཟད་ཀྱང་མ་བྱས་
གསུང་། སྲས་ཕོ་གཅིག་པུ་ཡིན་པས། ཡབ་
ཡབ་གཞིས་འཛིན་དགོས་པའི་ནན་
ཏུར་མི་མཛད་པར། བསྟན་པ་ལ་དགོངས་པའི་ལྷག་བསམ་དེ་ལྟ་བུ་ལས་དཔགས་
ཏེ། མཁའ་འགྲོ་མ་ཡིན་པ་གོར་མ་ཆག་གོ དེ་ལྟར་སྣ་ཚོགས་ཞེས་པ་ཆུ་ཕོ་རྟ་
མོ་ལ། ཆོས་སྡེ་ཆེན་པོ་དཔལ་འཁོར་སྡེ་ཆེན་དུ། དབྱར་ཟླ་ཐ་ཆུང་གི་ཤུ་ལ་མཁས་
ཤིང་གྲུབ་པའི་སྐྱེ་ཆེན་དམ་པ་ལུང་སྡེ་བཞི་ཐུགས་ལ་བཞུགས་པ་འཇམ་དབྱངས་
དཀོན་མཆོག་བཟང་པོའི་ཞལ་སྔ་ནས་མཁན་པོ་དང་། ཆོས་རྗེ་ཀུན་དགའ་དཔལ་
བཟང་པས་དགེ་ཚུལ་གྱི་སློབ་དཔོན་མཛད། མཁན་སློབ་དེ་དག་གི་སྤྱན་སྔར་
རབ་ཏུ་བྱུང་བ་མཛད། རིན་ཆེན་ཆོས་སྐྱོང་བཟང་པོར་མཚན་བཏགས། ངུར་
སྨྲིག་གི་ན་བཟའ་བསྣམས་ཏེ། ཚིག་སྔ་མ་དགེ་ཚུལ་གྱི་སྡོམ་པ་མནོས་ཤིང་། ཐུགས་
ལ་རེ་བ་ཡོངས་སུ་གྲུབ་པས་དགེས་པ་མུ་མེད་པ་བྱུང་སྣང་ངོ༌། ཨ་ཨ། སྐྱེས་
བུ་དམ་པ་རྣམས་སྐུ་ཕྲ་མོ་ནས། དེ་ཙམ་རང་གི་ངང་ཚུལ་བཟང་བ་དང་། ཆོས་
ལ་རྩེ་གཅིག་པའི་འདུན་པས་འཁོར་བ་ལ་ཞེན་ལོག་དེ་ལྟ་བུ་རང་། རྒྱ་གར་གྱི་



རྗེ་བཙུན་ཞ་ལུ་ལོ་ཙཱ་བའི་རྣམ་ཐར།
དགེ་བཤེས་ཚོ་དང་། བོད་ཀྱིའང་སྔོན་གྱི་དགེ་བཤེས་ཚོ་ལ་བྱུང་ཐང་ཨང་། རྣམ་
པར་ཐར་པ་འདི་ཁོ་ནས་ཀྱང་སྐྱབས་སུ་མཆི་བ་དེར་གདའོ། དེ་ལྟར་རབ་ཏུ་བྱུང་
ནས་ཀྱང་ལྟུང་བའི་གནས་ཤིན་ཏུ་ཕྲ་མོས་ཀྱང་མ་གོས་པར་བསླབས་པ་རིན་པོ་
ཆེ་སྤྱན་འབྲས་ལྟར་བསྲུངས། ཐ་ན་ཞལ་ཚོམ་ཚུན། སྐྲ་དང་ཁ་སྤུ་མཉམ་དུ་
འབྲེག་པར་གསུངས་པ་ཡིན་དགོངས་ནས་བཞག་པས། བལ་པོ་འདྲ་ཟེར་ནས།
ཆོས་མཛད་བལ་པོ་ཞེས་བཏགས་སྐད་དོ། དེ་ནས་གཙང་ཉང་སྟོད་རིག་པའི་
འབྱུང་གནས་ལུགས་གཉིས་ཀྱི་འདུན་ས་ཆེན་པོ་དཔལ་འཁོར་སྡེ་ཆེན་གྱི་གྲྭ་སར།
ཁང་གསར་གྲྭ་ཚང་གི་སློབ་དཔོན་གཞུང་ལུགས་རབ་འབྱམས་སྨྲ་བའི་སེང་གེ་དམ་
པ་སློབ་དཔོན་རིན་པོ་ཆེ་ཏིང་ངེ་འཛིན་འོད་ཟེར་བ་ལ་བཏུགས་ཏེ་ཐོག་མར་རིག་
པ་ལ་འཇུག་པའི་སྒོ་བསྡུས་གྲྭ་མཐའ་ཡས་པ་ནས་བརྩམས་ཏེ། བསྟན་པའི་རྩ་
བ་འདུལ་བ་དང་། བསྟན་པའི་སྙིང་པོ་ཕ་རོལ་ཏུ་ཕྱིན་པའི་བསྟན་བཅོས་འབྲེལ་
ཆུང་དོན་གསལ་ལ་ཐུགས་སྦྱོང་མཛད། ཐུགས་རབ་ཟབ་པ་དང་ཡངས་པ་ཉིད་
ཀྱིས་བརྩོན་འགྲུས་མུ་མེད་པས་བརྒྱན་ཏེ། གསན་སྦྱོང་ཁོ་ན་རྩེ་གཅིག་ཏུ་བསྒྲིལ་
བས། གྲྭ་སའི་མིག་ལྟོས་ལ་ཕན་པ་བྱུང་། ལོང་གཏམ་ཅལ་ཅོལ་སོགས་ལོང་
གཏུམ་དུ་འགྲོ་བ་ཅུང་ཟད་མི་མཛད་པར། ཉིན་མཚན་ཐོག་ཐག་ཏུ་དཔེ་ཆ་འཛིན་
ཤར་རིགས་ལུང་མནོ་བསམ་གཏོང་བ་སོགས་འབད་པ་ཆེས་མཐའ་ཡས་པ་མཛད་
པས། གཞན་དག་གི་ལོ་ཟླར་སྦྱངས་པ་ལས་དམ་པ་འདིས་ཞག་རེ་སྦྱངས་པ་ཡང་
ཚིག་དོན་ལ་འདྲེས་པ་བྱུང་སྟེ་སྤང་ལོ་ཆེན་པོས། སྔོན་ཚེ་སྦྱངས་པས་སྐྱེ་བ་འདིར།
།གཞུང་རྣམས་རྩེད་མོའི་ཞར་ལ་ཤེས། །ཞེས་གསུངས་པ་དེ་རང་མད་པོས། སྔོན་
ནས་སྦྱངས་པ་མུ་མེད་པའི་ཚངས་ལ་སྐུ་ཚེ་འདིར་ཚེགས་ཆེན་པོ་མི་ཡོང་བ་ཡིན་
ནའང་། དེ་ལྟར་རྗེ་འདིའི་ཐུགས་བསྐྱེད་ཧ་ཅང་ཆེས་གྲགས་པས། ཀུན་གྱི་
བློར་མ་ཚུད་པར། སློབ་དཔོན་དང་གྲྭ་པ་ཀུན་ན་རེ། ཆོས་མཛད་བལ་པོ་འདི་
འདྲ་ཅི་ཡིན་མི་ཤེས། གསུང་རབ་རྣམས་ཞར་ལ་ཚིག་དོན་མ་ལུས་པ་ཤེས་འགྲོ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བ་ཅིག་གདའ་ཞེས་གླེང་ཞིང་ཧ་ལས་པ་བྱུང་ཞེས་དཔལ་འཁོར་སྡེ་ཆེན་དུ་ཡུན་
རིང་དུ་བཞུགས་པ། ཆོས་ཀྱི་རྗེ་རིན་ཆེན་དཀོན་ཚུལ་བ་སོགས་ལས་དངོས་སུ་
ཐོས་སོ། དེ་དུས་རིག་པའི་སྟོབས་རྒྱས་པས། ཕྱིར་རྒོལ་བའི་སྤོབས་པ་འཕྲོག་
ནུས་པ་བྱུང་སྟེ། གྲུབ་མཐའ་མ་དག་པ་འགའ་ལ་དགག་བཞག་ཀྱང་མཛད་དོ།
དེ་ནས་སློབ་དཔོན་ཏིང་ངེ་འཛིན་པ། ཉི་མ་ཞེས་པ་ཆུ་མོ་ལུག་གི་སྟོན་དུས་སྐུ་
གཤེགས་པས། གསོལ་བཏབ་དགོངས་རྫོགས་སོགས་ལ་བརྩོན་པ་མཛད་ཅིང་
དེ་ནས་མཁས་པའི་དབང་པོ་ཆེན་པོ་ཆོས་ཀྱི་རྗེ་བསོད་གྲགས་པ་ཡོངས་འཛིན་དུ་
བསྟེན་ཏེ། འགྲེལ་པ་དོན་གསལ་རོང་ཊིཀ་གི་སྟེང་ནས་ཞིབ་ཏུ་བཤད་པ། མདོ་
སྡེ་རྒྱུན་ཕྱ་པའི་ཊིཀ་དང་བཅས་པ་རྒྱུད་བླ་འབྱེད་གཉིས་དང་བཅས་པ་བཟད་པ་
བློ་རྒྱམ་པའི་ཊིཀའི་སྟེང་ནས་ཞིབ་ཏུ་བཤད་པ། ཀུན་རིགས་ས་ལུགས་ཀྱི་དབང་
བཀའ་ཆོས་རྗེ་དོན་གྲགས་པ་ལས་བརྒྱུད་པ། ཕག་དཀར། པརྩ་ཤ་ཝ་རི། རྣམ་
འཇོམས་རྣམས་ཀྱི་རྗེས་གནང་། དཔོལ་དུས་ཀྱི་འཁོར་ལོའི་རྒྱུད་འགྲེལ་ཤོང་
འགྱུར་ལ། བུ་སྟོན་ཐམས་ཅད་མཁྱེན་པའི་མཆན་གྱིས་གསལ་བར་བྱས་པ། ཀུན་
རིགས་ས་ལུགས་ཀྱི་དབང་བཀའ་ཆོས་རྗེ་དོ། འདིར་མ་དཔར་མི་གསལ་ས་བཅད།
ཆོས་འབྱུང་། མདོར་བསྡུས་དང་པོའི་ཊིཀ་རྣམས་ཀུན་མཁྱེན་བུས་མཛད་པ།
མཁན་ཆེན་དྷརྨ་ཤྲཱི་བའི་ཟིན་བྲིས་རྣམས་གསན། དེ་དག་ཀྱང་ཚིག་ཙམ་མ་ཡིན་
པར་ཊིཀ་གཞུང་བྱིན་ཐུགས་ལ་གསལ་བར་བཟུང་སྟེ། ཚིག་དོན་ཐམས་ཅད་
དཔྱིས་ཕྱིན་པར་མཛད་དོ། གཞན་ཡང་མཚན་བརྗོད་ཇོ་ནང་འགྱུར་གསར།
ཀུན་མཁྱེན་ཆེན་པོ་ཇོ་མོ་ནང་པའི་ངེས་དོན་རྒྱ་མཚོ་ས་བཅད་དང་བཅས་པ།
བཀའ་བསྡུ་བཞི་པ་ཤམ་བྷ་ལའི་བསྟོད་པ་ཆེ་ཆུང་སོགས་མང་དུ་གསན་ཏེ། རྒྱས་
པར་གསན་ཡིག་ལས་ཤེས་ཤིང་། དེ་ལྟར་མདོ་སྔགས་ཀྱི་ཆོས་མང་པོ་ཐུགས་
སུ་ཆུད་ནས། དགུང་ལོ་ཉེར་ལྔ་པ། ས་སྐྱོང་ཞེས་པ་ཆུ་མོ་བྱའི་དཔྱིད་དུས། ཞི་
ལུ་རི་ཕུག་ཏུ་ཐམས་ཅད་མཁྱེན་པ་བུ་སྟོན་གྱི་དུས་མཆོད་ཆེན་མོ་ལ་ཕྱོགས་རིས་
C



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
ནས་ཀྱང་གྲྭ་བསྐོར་བ་སོགས་དགེ་བཤེས་རག་པ་འདུས་པ་རྒྱ་མཚོའི་དབུས་སུ།
བྱམས་ཆོས་ལྔ་ལ་གཙོ་བོར་བཤད་པ་མཛད་དེ། སྔོན་མེད་པའི་ལེགས་བཤད་
ཕུལ་དུ་ཕྱིན་པས། རྒྱལ་བའི་དགོངས་པ་དཔྱིས་ཕྱིན་པ་འགྲེལ་པའི་ཚིག་དོན་
ཕུན་སུམ་ཚོགས་པ་བྱུང་བས། དགེ་བཤེས་ཆེན་པོ་མང་དུ་བཞུགས་པ་རྣམས་
ཧ་ལས་པ་ལྟ་བུའི་ཐུགས་དགྱེས་པ་བྱུང་སྟེ། འདི་ལྟ་བུའི་བཤད་པ་ཡ་མཚན་པ་
རང་སྔོན་བྱུང་བ་མ་དྲན་ཞེས་གསུང་ཞིང་། ཀུན་གྱི་བསྟོད་བཀུར་བསྔགས་པ་
ཆེན་པོ་ཕུལ། དེ་ལྟ་བུའི་ངོ་མཚར་ལ་ལྷ་རྣམས་ཀྱང་ཡིད་རངས་པས། གྲྭ་བསྐོར་
མཛད་པའི་ཉི་མ་དང་པོ་ནས་མེ་ཏོག་གི་ཆར་ཆེན་པོ་བབས་པ་སྐྱེ་བོ་ཀུན་གྱིས་མཐོང་
བ་སོགས་ངོ་མཚར་གྱི་ཆོ་འཕྲུལ་བགྲངས་ལས་འདས་པ་བྱུང་ཞེས། ཞ་ལུ་པའི་
གྲྭ་བགྲེས་འགའ་ལས་དངོས་སུ་ཐོས་པས་རྗེ་ཉིད་ཀྱི་དྲུང་དུ་དེ་ལྟར་བདེན་ལགས་
སམ་ཞུས་པས། མེ་ཏོག་བབས་པར་སྣང་ཡང་འུ་ཅག་ལ་བབས་པ་རང་མིན་
གསུངས་ཏེ། དེ་འདྲ་མཁས་པ་ཆེན་པོའི་གསུངས་ཁེངས་སྐྱུང་པ་རང་ལགས་
མོད། དེ་ལྟར་གྲྭ་བསྐོར་མཛད་པའི་མོད་དེ་ནས། སྔོན་འཕོགས་པའི་ཡུལ་དུ་
འཁྲུངས་པའི་བག་ཆགས་བསལ་(སད》བའི་དབང་གིས་དང་། ཐུགས་དགོངས་
ལའང་འབྲས་བུ་ཐམས་ཅད་མཁྱེན་པ་ཐོབ་པ་ལ། རྒྱུ་རིག་པའི་གནས་ལྔ་ཤེས་
དགོས་པར་སྒྲ་ཤེས་དགོས་པ་བདོག་ལ། ད་ནི་དྲུང་ནས་རང་དང་པོར་ཀ་ལཱ་པའི་
གཞུང་། བྱིངས་མདོ། ཨུཎ་སོགས་རྣམས་ཁྱིས་བདས་ཀྱང་ཐོན་པ། ཞལ་
བའི་ཁར་སྲན་མ་བཀྲམས་པ་ལྟ་བུ་གང་འདོད་ནས་བླངས་ཆོག་པ་ཅིག་མཛད་པ་
ཞུ། དེ་ནས་འམ་བུས། ཨ་རུ་ར་ལག་མཐིལ་དུ་བཞག་པ་ལྟར། སྒྲ་རིག་པ་
ཕྱག་ཏུ་གསལ་སིང་འབུལ་བ་ལགས་གསུང་བས་དེ་ཁ་བཞིན། མདོ་གསུམ་པོ་
ཐུགས་ལ་བྱང་བར་བཟུང་སྟེ། སྣར་ཐང་ལོ་ཙཱ་བའི་རྣམ་བཤད་ལས་གསན་ཏེ།
ས་རིས་སྐུར་ཅག་སོགས་ལ་བརྩོན་པ་ཆེན་པོ་མཛད་པས་ཟླ་བ་གཉིས་ན། ཤིན་
ཏུ་བྱང་བ་དང་བཅས་ཏེ་རྫོགས་པར་མཁྱེན། དེའི་ཞར་ལ་སྡེབ་སྦྱོར་ཀྱང་ཤཱནྟི་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
པ་ཉིད་ཀྱི་གཞུང་རྩ་འགྲེལ་ལས་རྫོགས་པར་མཁྱེན་ཏེ། དཔལ་དུས་ཀྱི་འཁོར་
ལོའི་བརྒྱུད་པ་ལ། ལེགས་སྦྱར་བའི་སྐད་དུ། དབང་པོ་རྡོ་རྗེ་ཞེས་བྱ་བའི་སྡེབ་
སྦྱོར་གྱིས་བཅིངས་པའི་སྙན་ངག་བསྟོད་པའང་མཛད་ཅིང་། སློབ་དཔོན་དཎའི་
སྙན་ངག་མེ་ལོང་ཀྱང་། སྤང་ལོ་ཆེན་པོའི་འགྲེལ་པའི་སྟེང་ནས་ཞིབ་བཤད་དུ་
གསན་ཏེ། སྙན་ངག་རྩོམ་པ་ལ་སྐལ་བ་ཆེན་པོ་མཉེས་པར་གྱུར་ཏོ། དེ་ལྟར་
ན་ཟླ་བ་གཉིས་ཀྱི་རིང་ལ་ཀ་ལཱ་པ་དང་། སྡེབ་སྦྱོར་དང་། ཚིག་རྒྱན་གྱི་བསྟན་
བཅོས་རྣམས་མཐར་ཐུག་པ་མཁྱེན། དེ་ལ་ཀ་ལཱ་པ་ནི། ཨུཎ་སོགས། ཉེར་
བསྒྱུར་དང་བཅས་པའི་ཟུར་བཀོལ་རྣམས་ཀྱང་མཐའ་དཔྱད་དང་བཅས་པ་ཐུགས་
ལ་ལོངས་ཏེ། མཁས་པའི་ཕུལ་དུ་ཕྱིན་པ་མཁྱེན་པས། སློབ་དཔོན་རིན་པོ་ཆེ་
སྐད་གཉིས་སྨྲ་བའི་དབང་པོ་ལེགས་རྒྱལ་བ་ཉིད་ཐུགས་དགྱེས་ཏེ། དྲུང་ནས་
སྔོན་སྦྱངས་པ་མཐར་ཕྱིན་པ་ཞིག་ཡིན་པར་གདའ་ཡང་། སློབ་པའི་ཚུལ་བསྟན་
དེ་མཆི་གསུངས་ནས་བྱ་དགའ་དང་ཡི་རངས་ཆེན་པོ་མཛད་དོ། གཞན་དག་
གིས་འཚམས་སྦྱོར་ལྔ་པའང་ཟླ་ཆོས་ཡིན་ན། བདག་ཉིད་ཆེན་པོ་འདིས་ནི་ཟླ་
བ་གཉིས་ན། ཀཱ་ལ་པ་ཆ་ལག་དང་བཅས་པ་སྙན་ངག་སྡེབ་སྦྱོར་རྣམས་རིལ་གྱིས་
རྫོགས་པར་མཁྱེན་པ་ལགས་སོ། དེ་ལྟ་བུའི་མཁྱེན་པའི་སྙན་གྲགས་ཀྱང་། ཕྱོགས་
སུ་ཁོངས་སུ་ཁྱབ་པ་ལས། ལོ་དེའི་དབྱར་སྨད་བསམ་གླིང་དུ་བཞུགས་ཚེ་ཕྱོགས་
ཕྱོགས་ནས། སྒྲ་དོན་གཉེར་གྱི་གྲྭ་པ་ཡང་འདུས་པ་ལས། བཤད་ཉན་ཀྱང་
མཐར་ཕྱིན་པར་མཛད་དོ། དེ་ཡང་སྔོན་གངས་ཅན་གྱི་ལྗོངས་འདིར་ཀ་ལཱ་པ་
འཆད་པ་རྣམས། གྲུབ་པ་ཡི་གེ་ཞེས་པ་ནས་བྱིངས་སྒྲུབས་དང་བཅས་པ་འཆད་
པས། ཚེགས་ཤིན་ཏུ་ཆེ་ཞིང་། གཞུང་གི་འབྲུ་གཉེར་བའང་ཞིབ་ཏུ་དཀའ་བ་
ཡོད་སྐད། ཕྱིས་པཎྜིཏ་ཤྲཱི་མ་ཎི་ཀ་ལ་རྗེ་བཙུན་འཇམ་དཔལ་གྱིས་ཞལ་དངོས་
སུ་བསྟན་ནས་མན་ངག་གི་བཤད་པ་རྟོགས་སླ་བ་གཞུང་གི་དོན་རྣམས་བློ་ཡུལ་
དུ་འཆར་བདེ་བ་འདི་བསྟན། པཎྜི་ཏ་དེས། བོ་དོང་ལོ་ཙཱ་བ་རྡོ་རྗེ་རྒྱལ་མཚན་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
ལ་གསུངས། ཁོང་གིས་སྣར་ཐང་ལོ་ཙཱ་བ་སཾ་གྷ་ཤྲཱི་ལ་གསུངས། དེས་གནས་
བརྟན་ལེགས་རྒྱལ་བ་ལ། དེ་ལ་རྗེ་འདིས་གསན་པས་ན། སྔོན་མེད་པའི་མན་
ངག་གི་བཤད་པ། ཚེགས་ཆུང་ངུས་ཤེས་པར་འགྱུར་བ་ནི། དིང་སང་རྗེ་འདི་
ཉིད་ཀྱི་གསུང་ལས་མཆེད་པ་ལས་གཞན་མེད་པར་གདའ་འོ། དེ་ལྟར་ན་ཕུལ་
དུ་བྱུང་བའི་ལེགས་བཤད་ཀྱི་སྲོལ་སྟོད་པའི་ཤིང་རྟ་ཆེན་པོ་ཡང་རྗེ་འདི་ཉིད་ཁོ་
ནའོ། དེ་ནས་སྔར་རབ་ཏུ་བྱུང་བའི་མཁན་པོ་ཆོས་ཀྱི་རྗེ་འཇམ་དབྱངས་དཀོན་
མཆོག་བཟང་པོའི་ཞལ་སྔ་ནས་རྩེ་ཆེན་ཆོས་སྡེ་ན་སྦྱོར་བ་ཡན་ལག་དྲུག་པའི་ཁྲིད་
གསུངས་པ་གསན་ཏེ། ཐུགས་དགོངས་ལ། དཔལ་དུས་ཀྱི་འཁོར་ལོའི་རྩ་བའི་
རྒྱུད་དང་། དཔལ་གསང་བ་འདུས་པའི་རྒྱུད་ཕྱི་མ་ལ་སོགས་པ་ནས། སོ་སོར་
བསྡུད་དང་བསམ་གཏན་དང། ཞེས་སོགས་གསུངས་པའི་སྦྱོར་བ་ཡན་ལག་
དྲུག་པ། ཐེག་པ་ཐམས་ཅད་ཀྱི་བླ་ན་མེད་པའི་ཚུལ། བསྟན་པ་རབ་འབྱམས་
རྒྱ་མཚོ་ལྟ་བུའི་སྙིང་པོ། པངས་རྒྱས་ཐམས་ཅད་ཀྱི་བགྲོད་པ་གཅིག་
པའི་ལམ་མཆོག རྣལ་འབྱོར་པ་བསྐལ་པ་བཟང་པོ་ཅན་རྣམས་ཀྱིས་སྐྱེ་བ་འདི་
ལ་རྫོགས་པའི་སངས་རྒྱས་ཉིད་ཀྱི་འབྲས་བུ་ཐོབ་པའི་ཉེ་ལམ། ཡིད་ཆེས་པ་གསུམ་
ལྡན་གྱི་ཕྱག་རྒྱ་ཆེན་པོ་ཟབ་ལམ་རྡོ་རྗེའི་རྣལ་འབྱོར། རྒྱུད་སྡེ་ཐམས་ཅད་ཀྱི་
རྫོགས་པའི་རིམ་པ། རྣམ་ཀུན་མཆོག་ལྡན་གྱི་སྟོང་ཉིད་ཕྱག་རྒྱ་ཆེན་པོ་འདི་ཉིད་
ཅིས་ཀྱང་ཉན་དགོས། དེ་ཡང་དུས་གསུམ་སངས་རྒྱས་ཐམས་ཅད་ཀྱི་རྣམ་འཕྲུལ།
རྩོད་དུས་ཀྱི་རྒྱལ་བ་གཉིས་པ་ཀུན་མཁྱེན་ཆེན་པོ་དཔལ་ཇོ་མོ་ནང་པའི་ཞལ་སྔ་
ནས་ཐུགས་ཉམས་སུ་བཞེད་དོན་ཕྱིན་ཅི་མ་ལོག་པར་སྟོན་པའི་བཤད་སྲོལ། བྱིན་
རླབས་ཀྱི་དྲོད་མ་ཡལ། བརྒྱུད་པ་ཟམ་མ་ཆད་པའི་བཀའ་བབས་ཆེན་པོ་མངའ་
བ། རྗེ་བཙུན་ཆེན་པོ་འཇམས་དབྱངས་དཀོན་མཆོག་བཟང་པོའི་ཞལ་སྔ་ནས་
ཏེ། སྤྲུལ་པའི་སྐུ། འཇམ་པའི་དབྱངས་དང་མི་གཉིས་པའི་མཁས་པ་ཆེན་པོ་
རྟོགས་པ་མཆོག་བརྙེས་པ་ཡིན་པས། ཅི་ནས་ཀྱང་མཉན་ཏེ་ཉམས་སུ་བླངས་
དུས་གསུམ་སང་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དགོངས་ནས། བསམ་གླིང་ནས་རྩེ་ཆེན་དུ་ཐེགས་། ཉམས་ཁྲིད་དུ་རྒྱས་པར་
ནི་གསན། སྔོན་འགྲོ་ནས་བརྩམས་ཏེ་བསྒྲུབ་པ་ལ་རྩེ་གཅིག་ཏུ་ཞུགས། བྱེད་
བཅིངས་ཀྱང་དམ་པ་མཛད། ཁྲིད་ཡིག་ཐོག་མཐའ་བར་དགེ། ངོ་སྤྲོད་གསང་
དོན་རབ་གསལ་དུས་ཀྱི་འཁོར་ལོའི་མཆོག་དབང་གོང་མ། རྗེ་ཉིད་ཀྱིས་མཛད་
པའི་གསང་དོན་གསལ་བྱེད་བཅས་ལ་སོགས་པ་ནས་གསན་ཏེ། སྐུ་ཉམས་སུ་
ལྟར་བ་དེ་ལྟར། ཐུགས་ལ་རྟོག་པའང་ཇི་ལྟར་བཤད་པ་བཞིན་འཁྲུངས་པ་ལས་
གཞན་ལྟ་ག་ལ་ཞིག་གོ གཞན་ཡང་། བཀའ་ལུང་སྔ་ཕྱིར་འདི་དག་གསན་
ཏེ། དགེ་སློང་ཕའི་སོ་སོར་ཐར་པའི་རྒྱུད་ལྔ། དབུས་མཐའ་རྣམ་འབྱེད་རྣམས་
ཀྱི་བཤད་པ། དུས་འཁོར་ཆོས་འབྱུང་ཆོས་རྗེ་ཕྱོགས་ལས་པས་མཛད་པ། རྒྱུད་
འབུམ་པོ་ཏི་བཞི་གསན་པའི་དུམ་བུ་དང་པོ་ནས་མཚན་ཡང་དག་པར་བརྗོད་པ་
ཕན་ཡོན་དང་བཅས་པ། རྩ་རྒྱུད་ཀྱི་དུམ་བུ་དབང་མདོར་བསྟན། དུས་འཁོར་
བསྡུས་རྒྱུད་ལེའུ་ལྔ་པ། རྒྱུད་ཕྱི་མ་ཀུན་སྤངས་ཆོས་གྲགས་དཔལ་བཟང་གིས་
བསྒྱུར་བ། རིགས་དྲུག་མཉམ་པར་སྟོན་པ་སངས་རྒྱས་མཉམ་སྦྱོར་རྒྱུད་ཕྱི་མ་
དང་བཅས་པ། བདེ་མཆོག་རྩ་རྒྱུད། མངོན་བརྗོད་བླ་མ། དུམ་བུ་གཉིས་པ་
ན། དཔལ་རྡོ་རྗེ་མཁའ་འགྲོ། བདེ་མཆོག་སྡོམ་འབྱུང་། མཁའ་འགྲོ་རྒྱ་མཚོ།
ཧེ་རུ་ཀ་མངོན་བྱུང་། རྣལ་འབྱོར་མ་ཀུན་སྤྱོད། རྣལ་འབྱོར་མ་བཞི་ཁ་སྦྱོར་
གྱི་རྒྱུད། ཕག་མོ་མངོན་བྱུང་། ཕག་མོ་སྒྲུབ་ཐབས། དུམ་བུ་གསུམ་པ་ན།
དཔལ་སམ་བུ་ཊ། གསང་བ་རྡོ་རྗེ། གསང་བ་ཀུན་སྤྱོད། གསང་བ་བསམ་
གྱིས་མི་ཁྱབ་པ། ནམ་མཁའ་དང་མཉམ་པ། ནམ་མཁའ་སྐུ་གསུང་ཐུགས་ཀྱི་
རྒྱུད། རིན་ཆེན་ཕྲེང་བ། དམ་ཚིག་ཆེན་པོ། སྟོབས་པོ་ཆེ། ཡེ་ཤེས་གསང་
བ། ཡེ་ཤེས་འཕྲེང་བ། ཡེ་ཤེས་འབར་བ། ཟླ་བའི་ཕྲེང་བ། རིན་ཆེན་འབར་
བ། ཉི་མའི་འཁོར་ལོ། ཡེ་ཤེས་རྒྱལ་པོ། རྡོ་རྗེ་མཁའ་འགྲོ་གསང་བ། གསང་
བ་མེ་འབར། གསང་བ་བདུད་རྩི། དུར་ཁྲོད་རྒྱན། རྡོ་རྗེ་རྒྱལ་པོ། ཡེ་ཤེས་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
གསང་བ། ཆགས་པའི་རྒྱལ་པོ། མཁའ་འགྲོ་མའི་སྡོམ་པ། མཁའ་འགྲོ་མ་
གསང་བ་འབར་བ། རྡོ་རྗེ་འཇིགས་བྱེད། རྣམ་པར་འཇོམས་པ། རྡོ་རྗེ་གྲུབ་
པ་དྲ་བ་སྡོམ་པ། སྟོབས་ཆེན་ཡེ་ཤེས་རྒྱལ་པོ། དུར་རྒྱུན་རྨད་དུ་བྱུང་བ། བདེ་
མཆོག་ནམ་མཁའ་དངས་བའི་རྒྱུད། མགོན་པོ་དངོས་གྲུབ་འབྱུང་བ། བརྟག་
པ་གཉིས་པ། རྡོ་རྗེ་གུར། ཕྱག་ཆེན་ཐིག་ལེ། ཡེ་ཤེས་སྙིང་པོ། རྣལ་འབྱོར་
མའི་རྒྱུད་ཡེ་ཤེས་ཐིག་ལེ། དེ་ཁོ་ན་ཉིད་སྒྲོན་མ། སངས་རྒྱས་ཐོད་པ། སྒྱུ་མ་
ཆེན་མོ། རྙོག་པ་མེད་པའི་རྒྱུད། བཛྲ་ཨ་ར་ལི། རི་ཎི་ཨ་ར་ལི། དུམ་བུ་བཞི་
པ་ན། རྡོ་རྗེའི་གདན་བཞིའི་རྒྱུད་གཉིས། གདན་བཞིའི་བཤད་རྒྱུད་སྔགས་
ཀྱི་ཆ། རྣལ་འབྱོར་པ་ཐམས་ཅད་གསང་བའི་རྒྱུད་ཀྱི་རྒྱལ་པོ། གཏུམ་པོ་ཁྲོ་
བོ་ཆེན་པོའི་རྒྱུད་རྣམས་ཀྱི་ལུང་སོགས་རྒྱ་ཆེར་གསན་ཏེ། རྒྱས་པ་ནི་གསན་
ཡིག་ལས་ཤེས་པར་བྱའོ། གསུང་ཆོས་དེ་དག་གསན་རིང་རྩེ་ཆེན་ནས་ཞ་ལུ་
སྐུ་ཞང་གི་སྲས་མོ་བདག་མོ་བདེ་བཟང་པས་གསོལ་ཆས་ཞབས་ཐོག་ཐོན་པར་
མཛད་དོ། དེ་ནས་སྐྱེས་མཁར་དགོན་པ་རྫོང་དུ་ཕེབས་ཏེ། མཁྱེན་རབ་དབང་
ཕྱུག་གྲགས་པ་བཟང་པོའི་བུ་ཆེན་ཆོས་ཀྱི་རྗེ་ཆོས་རིག་དཔལ་བ་ལ་ཆོས་མངོན་
པ་ཀུན་ལས་བཏུས་དང་འདུལ་བ་མདོ་རྩ་ཊིཀ་དང་བཅས་པ་སྔ་ཆོས་དགོངས་ཆོས་
མཛད། ཕལ་ཆེ་བ་གསན་གྲུབ། དེ་ནས་རེ་ཤིག་དཔལ་འཁོར་སྡེ་ཆེན་དུ་ཕེབས་
ཏེ། ཆོས་རྗེ་རིན་པོ་ཆེ་བསོད་ནམས་གྲགས་པ་ཡོངས་འཛིན་དུ་བསྟེན་བཞིན་
པ་ལས། གསུང་རབ་ལ་གཟིགས་རྟོགས་སོགས་གསན་བསམ་གྱི་འཁོར་ལོ་རྒྱུན་
མ་ཆད་པ་མཛད་ཅིང་། དེ་དུས་ངོར་ཨེ་ཝཾ་ཆོས་ལྡན་དུ་ཐོགས་ཤིག་ཕེབས། མཁས་
ཤིང་གྲུབ་པའི་སྐྱེས་ཆེན་དམ་པ་ཆོས་རྗེ་ཀུན་དགའ་དབང་ཕྱུག་པ་ལ། ལམ་འབྲས་
གསན་པར་བཞེད་དེ། དེ་ཡང་རྒྱུད་སྡེ་མཐའ་དག་གི་ཉིང་ཁུ། རྣལ་འབྱོར་
དབང་ཕྱུག་བི་རུ་པའི་ཁྱད་ཆོས། གྲུབ་ཆེན་ག་ཡ་དྷ་རའི་གསེར་ཆོས། ལམ་
འབྲས་བུ་དང་བཅས་པ། འབྲས་བུ་ལམ་དང་བཅས་པ། སྐྱོན་ཡོན་ཏན་དུ་བླང་
C



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བ། བར་ཆད་དངོས་གྲུབ་དུ་བླང་བ་སོགས་ཟབ་གནད་སྟོན་པ་རྣལ་འབྱོར་བླ་
ན་མེད་པའི་རྒྱུད་སྡེ་རྒྱ་མཚོ་ལས་འབྱུང་བའི་དབང་བཞིའི་ཉམས་ལེན་ཐུན་མོང་
མ་ཡིན་པ། དབང་པོ་རྣོ་རྟུལ་བར་མ་གསུམ་ལ་ཐབས་ཁྱད་པར་དུ་འཕགས་པ།
ཚེ་འདི་ཉིད་དམ། སྐྱེ་བ་བདུན་ནམ། ཐ་ན་སྐྱེ་བ་བཅུ་དྲུག་ན་བཅུ་གསུམ་རྡོ་
རྗེ་འཛིན་པའི་ས་རྡོ་རྗེ་འཛིན་པ་མ་ནིང་གི་གོ་འཕང་མངོན་དུ་བྱེད་པའི་ཐབས་སྟོན་
པའི་གསུང་ངག་རིན་པོ་ཆེ་གསན་པ་ལ་ཐུགས་འདུན་དྲག་པར་བྱུང་བས། རྗེ་
ཉིད་ལ་གསོལ་བ་འདེབས་པ་མཛད་པས་ཐུགས་དགེས་པ་དང་བཅས་པས་ཀྱེ་རྡོར་
རྒྱུད་དབང་ལམ་དབང་བདག་མེད་མའི་དབང་། ལམ་འབྲས་བུ་དང་བཅས་པའི་
ཁྲིད་ཡོངས་སུ་རྫོགས་པར་གསན་ཞིང་། གཞན་ཡང་སྔ་ཕྱིར་གསན་པའི་རྣམ་
འཇོམས་བིར་ལུགས་ཀྱི་དབང་། ནཱ་རོ་མཁའ་སྤྱོད་ཀྱི་རྗེས་གནང་། གུར་ལྷ་
བཅུ་གཉིས་མའི་རྗེས་གནང་། འགྲེལ་པ་དག་ལྡན། མངོན་རྟོགས་ལྗོན་ཤིང་།
རྒྱུད་སྡེ་སྤྱི་རྣམ། བླ་མ་ལྔ་བཅུ་པ། རྩ་ལྟུང་འཁྲུལ་སྤོང་སོགས་ཀྱེ་རྡོར་མངོན་
དཀྱིལ་མུས་ཆེན་དཀོན་མཆོག་རྒྱལ་མཚན་གྱིས་མཛད་པ་གཏོར་ཆོག་ལས་བཞིའི་
སྦྱིན་སྲེག རབ་གནས་བཟང་དྲུག་རྣམ་གཉིས་ཀྱི་བཤད་པ་ལ་སོགས་པ་གནོས།
ངོར་དུ་བཞུགས་རིང་དེ་ལའང་། སྒྲ་དོན་གཉེར་བ་ཁག་གཅིག་འདུས་པ་ལ། ཀ་
ལཱ་པའི་འཆད་ཉན་ཀྱང་ལེགས་པར་མཛད་དོ། དེ་ནས་སླར་དཔལ་འཁོར་སྡེ་
ཆེན་དུ་ཕེབས་ཚེ། མཁར་ཁ་ན། ཆོས་རྗེ་སྐད་གཉིས་སྨྲ་བ་མཁས་པ་ཆེན་པོ་
ཤེས་རབ་རིན་ཆེན་པའི་ཞལ་སྔ་ནས་དང་མཇལ་ཏེ། ཆོས་འཁོར་སྒང་དུ་ཞབས་
འབྲིང་ཀྱང་མཛད། དཔལ་དུས་ཀྱི་འཁོར་ལོའི་དབང་བདུན་གོང་མ་དང་བཅས་
པ་རྒྱུད་འགྲེལ་གྱི་བཤད་ལུང་། ཉིད་ཀྱིས་མཛད་པའི་རྒྱུད་འགྲེལ་གྱི་ས་བཅད།
འགྲེལ་ཆེན་གྱི་སྤྱི་དོན། བདེ་མཆོག་བསྟོད་འགྲེལ། རྡོ་རྗེ་སྙིང་འགྲེལ་ལ་སོགས་
པ་གསན་ནོ། དེ་ནས་དཔལ་འཁོར་བདེ་ཆེན་དུ་དགུང་ལོ་ཉེར་དྲུག་པ་མི་བཟད་
པ་ཞེས་བྱ་བ་མེ་མོ་ཁྱིའི་ལོའི་ཡོངས་སུ་གྲགས་པའི་སྟོན་ཟླ་རྭ་བ་གྲོ་ཞུན་གྱི་ཟླ་བའམ་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
མཁས་པ་དག་ཁྲུམས་ཀྱི་ཟླ་བར་བཞེད་པའི་ཕྱེད་འཛིན་གྱི་ཕྱོགས་དང་པོའི་གྲལ་
ཚེས་ལྔ་པ་ཧོར་གྱི་ཟླ་བ་དྲུག་པའི་ཚེས་ཉི་ཤུ་ལ་ཉིན་མཚན་གྱི་ཆ་བཅུ་གཉིས་ཡོད་
པའི་ཉིན་མོའི་ཆ། ཕྱི་དྲོའི་དུས་གྲིབ་མ་སྐྱེས་བུ་གཅིག་པ་དང་། རྐང་པ་གཅིག་
ཡོད་པའི་དུས་ལ་བབ་ཚེ། ཡུལ་ཁ་བ་ཅན་གྱི་ལྗོངས་གཙང་གི་ས་ཉང་སྟོད་ཀྱི་
སའི་ཐིག་ལེ་དཔལ་འཁོར་སྡེ་ཆེན་ཞེས་པའི་གཙུག་ལག་ཁང་དུ། མཁན་པོ་རྒྱུད་
སྡེ་རབ་འབྱམས་གཉིས་ཀྱི་མངའ་བདག་ཆོས་ཀྱི་རྗེ་དོན་གྲུབ་གྲགས་པ་དཔལ་བཟང་
པོའི་ཞལ་སྔ་ནས་དང་། ལས་ཀྱི་སློབ་དཔོན་གནས་བརྟན་ཆེན་པོ་སྡེ་སྣོད་བཞི་
པ་ཀ་བཅུ་འཛིན་པ་བསོད་ནམས་གྲགས་པའི་ཞབས་དང་། གསང་སྟེ་སྟོན་པ་
སློབ་དཔོན་ལུང་རིགས་སྨྲ་བའི་དབང་པོ་མཁར་ཆེན་བྲག་པ་བསོད་ནམས་བློ་གྲོས་
དང་། དད་པའི་དགེ་འདུན་ཀུན་དགའ་བློ་གྲོས་པ་སོགས་ཀྱིས་ལས་ཀྱི་ཁ་བསྐངས་
ཏེ་མཐའ་འཁོབ་ཏུ་བཅུའི་ཚོགས་གྲངས་ཚང་བའི་དབུས་སུ་བསྙེན་པར་རྫོགས་
པ་དགེ་སློང་གི་སྡོམ་པ་མནོས་ཏེ། བསླབ་ཁྲིམས་ཉིས་བརྒྱ་ལྔ་བཅུ་རྩ་གསུམ་མཐའ་
དགུ་ལ་ཉེས་ལྟུང་གི་དྲི་མས་མ་གོས་བའི་སྡོམ་བརྩོན་ཆེན་པོར་བཞུགས་པ་ཡིན་
ནོ། གཞན་ཡང་སའི་ཡོང་སྦྱོང་ནས་བཤད་པ་ལྟར། མང་དུ་གསན་
་པས་ངོམ་
པ་མེད་པའི་རྗེ་བཙུན་དམ་པའི་ཞལ་སྔ་ནས་འདི་ཉིད། སླར་ཡང་ཆོས་འཁོར་
སྒང་དུ་ཐེགས་ཏེ་ འུ་ཡུག་གླིང་དཀར། རྫོང་དཀར་སོགས་སུ་ཆོས་བར་ལ་
ཐེགས་པའི་རིང་ཕྱག་ཕྱི་མཛད་དེ། བི་ཀྲ་མ་ལ་ཤི་ལའི་པཎྜི་ཏ་ཆེན་པོ་ཨ་བྷ་ཡ་
ཀ་རས་ཕྱོགས་གཅིག་ཏུ་བསྒྲིགས་པའི་རྡོ་རྗེ་ཕྲེང་བའི་དཀྱིལ་འཁོར་དབང་བཀའ་
ཀུན་མཁྱེན་བུ་སྟོན་ཞབས་ལས་བརྒྱུད་པ་དང་། དཀྱིལ་ཆོག་རྡོ་རྗེ་ཕྲེང་བ། མངོན་
རྟོགས་རྣལ་འབྱོར་རྫོགས་ཕྲེང་། སྦྱིན་སྲེག་འོད་ཀྱི་སྙེ་མ་སྟེ་ཕྲེང་བ་སྐོར་གསུམ་
དུ་གྲགས་པའི་ལུང་གསང་བ་འདུས་པ་ཡེ་ཤེས་ཞབས་ལུགས་ཀྱི་དབང་། སྒྲོལ་
མ་བླ་མེད་ལྷ་བཅུ་བདུན་གྱི་དབང་། ཕྱག་འཚལ་ཉི་ཤུ་རྩ་གཅིག་པའི་ལུང་། བྱ་
བའི་རྒྱུད་ཆེན་བཞིར་གྲགས་པ་དང་། སོ་སོའི་རྒྱུད་གཉིས་ཡོད་པའི་སོ་སོའི་རྒྱུད་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ལ། དད་པའི་རིགས། པདྨའི་རིགས། རྡོ་རྗེའི་རིགས། ནོར་ཅན་གྱི་རིགས།
ལྔ་རྩེན་གྱི་རིགས། འཇིག་རྟེན་པའི་རིགས་དང་དྲུག་ཡོད་པའི། དད་པའི་རིགས་
བ་་རིགས་ཀྱི་གཙོ་བོ། རིགས་ཀྱི་བདག་པོ། རིགས་ཀྱི་གཙུག་གཏོར། རིགས་
ཀྱི་ཁྲོ་བོ་ཁྲོ་མོ། རིགས་ཀྱི་ཕོ་ཉ་མོ། དད་པའི་རིགས་སུ་བསྡུ་བའི་བྱང་སེམས།
གནས་གཙང་གི་ལྷ་ལ་སོགས་པའི་རྒྱུད་རྣམས་སུ་ཡོད་པའི་རིགས་ཀྱི་ཡུམ་སྟོང་
ཆེན་རབ་འཇོམས། རྨ་བྱ་ཆེན་མོ། སོ་སོ་འབྲང་མ། བསིལ་བ་ཚལ། གསང་
སྔགས་རྗེས་འཛིན་ཏེ། གཟུངས་གྲྭ་ལྔར་གྲགས་པའི་དབང་། བྱ་རྒྱུད་ཀྱི་གཙུག་
གཏོར་གྱི་རིགས་གཙུག་གཏོར་རྣམ་རྒྱལ་གྱི་རྗེས་གནང་། འདུལ་བ་མདོ་རྩ་དང་
། སོ་སོར་ཐར་པའི་མདོའི་བཤད་པ། ཤེར་ཕྱིན་གྱི་མདོའི་སྦས་དོན་དངོས་
བརྒྱད་དོན་བདུན་ཅུར་བསྡུས་ནས་སྟོན་པ་མངོན་པར་རྟོགས་པའི་རྒྱན་འགྲེལ་
པ་དོན་གསལ་དང་བཅས་པའི་བཤད་བཀའ། འཕགས་པ་ཐོགས་མེད་ཀྱི་དགའ་
ལྡན་དུ་རྫུ་འཕྲུལ་གཞན་བརྟེན་ལས་བྱོན་ཏེ། བྱམས་པའི་གསུང་ལ་ཟིན་བྲིས་
མཛད་པར་གྲགས་པའི་ས་སྡེ་ལྔ་དང་། སྡོམ་གཉིས་ཀྱི་ནང་ནས་ཐེག་པ་ཐུན་མོང་
བའི་སྡོམ་ཐེག་པ་རྣམ་ངེས་དང་། ཐོབ་པ་རྣམ་ངེས་དང་། ཆོས་རྣམ་ངེས་དང་
། འབེལ་གཏམ་རྣམ་ངེས་བཞི་སྟོན་པ་མངོན་པ་ཀུན་ལས་བཏུས་ཀྱི་བཤད་པ་
ཞིབ་མོ། གཞན་ཡང་། འཇམ་བསྡུད་བཟང་གསུམ། བྱ་རྒྱུད་བདག་པོའི་
རིགས་དཔའ་བོ་གཅིག་གྲུབ་ཀྱི་རྒྱུད། འདུལ་བ་སུམ་བརྒྱ་པ་འགྲེལ་བ་འོད་ལྡན་
དང་བཅས་ཏེ་ཞིབ་བཤད། སྒྲོལ་མའི་བསྟོད་པ་རྣམ་དག་གཙུག་ནོར། རྗེ་ཉིད་
ཀྱིས་མཛད་པའི་བསྟན་པ་སྤྱི་བསྟོད། ཉིད་ཀྱི་བསྟོད་པ། བསོད་ནམས་སྐྱེས་
ལ་གདམས་པ། ལམ་རིམ་སྨོན་ལན
ད་ལམ་འདུལ་བའི་བསླབ་བྱ་རྣམས་ཀྱི་བཤད་པ།
ཤེར་ཕྱིན་རྡོ་རྗེ་གཅོད་པ། སྤང་ལོ་ཆེན་པོས་སྒྲིགས་པའི་གཟུངས་འབུམ། འདུལ་
བ་ལུང་རྣམ་འབྱེད་ཀྱི་ཁ་དོག་བསྒྱུར་བའི་ལྟུང་བྱེད་ལས་མ་རྣམས་ཀྱི་ཕམ་པ་དང་
པོ་ཡན། ཕྲན་ཚེགས་བམ་པོ་ལྔ་བཅུ་རྩ་དགུ་པ་ལ་མཇུག་ནས་བམ་པོ་བདུན་མ་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
གཏོགས་ཚང་བའི་ལུང་། མངོན་པ་མཛོད་ཀྱི་མཆན་ལས་མིང་ནི་འཕོ་བའི་ཕྱིར།
ཞེས་པ་ནས་གང་ཟག་བསྟན་པ་ཡན། སྤྱོད་འཇུག་གི་བཟོད་པ་ལེའུ་བརྩོན་འགྲུས་
ལེའུ་རྣམས་ཀྱི་བཤད་པ། རྗེ་ཉིད་ཀྱིས་མཛད་པའི་ཊིཀའི་སྟེང་ནས་གསན། ཡང་
རྗེ་ཉིད་ཀྱིས་མཛད་པའི་གྲུབ་མཐའ་ཀུན་ཤེས་རྩ་འགྲེལ་གྱི་བཤད་པ། བཀའ་
གདམས་གླེགས་བམ་ཐིག་ལེ་བཅུ་དྲུག་གི་དབང་བཀའ། ཕ་ཆོས་བུ་ཆོས་ཆ་ལག་
དང་བཅས་བ་ལ་བཀའ་གདམས་གླེགས་བམ་དུ་གྲགས་པའི་ལུང་རྣམས་གསན་
པ་ཡིན་ནོ། ཀ་ལཱ་པའི་ཚིག་དོན་བྱང་པར་མཁྱེན་ཡང་། ལེགས་བཤད་ཀྱི་ཆ་
འདྲ་འོང་ངམ་མ་འོང་ངམ་དགོངས་ནས་ཉིད་ཀྱི་ཊིཀ་ལས་ཀུན་བཤད་ཡན་ཙམ་
གསན་ཏེ་སྔར་ལས་ལྷག་པའི་ཆ་མི་སྣང་ཞིང་བྱིངས་སྒྲུབ་ཁ་ཅིག་གི་རྗེས་འགྲེལ་
དབྱེ་བའི་མདོ་མ་རྙེད་སྣང་བ་སོགས་ལ། ལེགས་བཤད་རྗེ་ནས་ཕར་ཕུལ་ཆོག་
པ་བྱུང་བས། རྗེ་ཉིད་ཐུགས་ཤིན་ཏུ་དགེས་པ་བྱུང་ཞིང་། མེ་ལོང་ཀྱང་སྤངས་
ཊིཀ་ལས་གསན་ཏེ། དེ་ལྟར་ན་ཟླ་བ་བཅུ་ཕྱིན་ཞབས་པད་བསྟེན་པ་མཛད་དོ།
དཔོན་སློབ་ཐུགས་ཀྱི་དཀྱིལ་འཁོར་གཅིག་ཏུ་གྱུར་བ་བྱུང་ལགས་སོ། དེ་ནས་
དཔལ་འཁོར་སྡེ་ཆེན་དུ་ཕེབས། སླར་ཡང་ངོར་ལ་བསྐོར་གཅིག་ཕེབས་ཏེ། གསུང་
ཆོས་ཀྱང་གསན་ལ་ཆོས་ཀྱི་རྣམ་གྲངས་ནི་སྔར་སྡོམ་སྟེ་སྨོས་པ་ལྟར་རོ། ངོར་
དུ་བཞུགས་པའི་རིང་ལ་འགྲེལ་ཆེན་སྒྲོན་གསལ། ཀྲྀཡ་ས་མུཙྪ་སོགས་རྒྱུ་དཔེ་
མང་དུ་གཟིགས་ཏེ། བོད་དཔེ་དང་སྦྱར་བའི་ཞུ་ཆེན་རྒྱ་ཆེན་པོ་མཛད་དོ། ངོར་
ནས་རྗེ་ཉིད་ལ་དཔོན་སློབ་གསུམ་རང་མཛད་དེ་ཁྲོ་ཕུའི་གནས་མཇལ་ལ་ཕེབས་
ཤིང་། སྔོན་ནས་སློབ་དཔོན་ཙནྡྲ་གོ་མིས་མཛད་པའི་ཙཎྜ་བྱ་ཀ་ར་ཎ་གསན་པར་
བཞེད་པ་ལ། སྔར་ཆོས་རྗེ་ཤེས་རིན་པ་ལ་སློབ་པ་ཞུས་ནའང་ཊིཀ་མི་འདུག་
པས་མི་ཡོང་། ལོ་ཆེན་ཐུགས་རྗེ་དཔལ་པའི་ཞབས་འབྲིང་ཡུན་རིང་དུ་མཛད་
པ་དཔལ་ལྡིང་ལོ་ཙཱ་བ་གྲགས་པ་བློ་གྲོས་པ་མཁས་པར་བདོག་པས། ཁོང་ལ་
བསླབ་པ་ཞུས་གསུང་པའི་ལུང་བསྟན་ཀྱང་ཡོད་པ་བཞིན། ཁྲོ་ཕུ་ནས་ཚུར་ལམ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དཔལ་སྡིངས་སུ་ཕེབས་ཏེ། ལོ་ཙཱ་བ་ལ་ཇ་འདྲེན་དང་འབུལ་ནོད་ཀྱང་མཛད།
ཙནྡྲ་པ་དཔྱིས་ཕྱིན་པ་བསླབ་པར་ཞུ་བ་མཛད་པས་ཁོང་གིས་ཡིད་རངས་དང་དགེས་
པ་ཆེན་པོ་དང་བཅས་ཏེ་ཞལ་གྱིས་བཞེས། དེ་ལྟར་སྙན་བཅག་མཛད་ནས་སླར་
དཔལ་འཁོར་བདེ་ཆེན་དུ་ཕྱག་ཕེབས། སྐུ་ཆས་ཉེར་སྤུད་རྣམས་སྒྲུབས་ཏེ་དཔལ་
སྡིངས་སུ་ཕྱག་ཐེགས་ཏེ་ཐོགས་མར་ཙནྡྲ་པའི་མདོ། བྱིངས་ཀྱི་ཚོགས། ཨུ་ཎ་
སོགས་དང་བཅས་པ། རྒྱ་གར་གྱི་སྐད་དུ་ཐུགས་འཛིན་མཛད་དེ་འགྲེལ་པ་དྷམཱ་
དཱ་ས་དང་། ལོ་ཆེན་ཐུགས་རྗེ་དཔལ་བའི་རྣམ་བཤད་ཆེན་མོ་ལས་གསན་ཞིང་།
རྣམ་བཤད་དང་། འགྲེལ་བ་དྷརྨ་དཱ་པ་དག་གིས་གསལ་བར་མི་སྟོན་པ་ཁ་ཅིག་
དཀའ་གནས་སུ་ཡོད་པ་རྣམས་ནི་འགྲེལ་བཤད་རཏྣ་མ་ཏི་ལས་རྒྱ་དཔེའི་སྟེང་
ནས་མཐའ་དཔྱད་དང་བཅས་པ་གསན་པས། རྣམ་བཤད་ལ་མི་འཐད་པ་དུམ་
རེ་སྣང་བ་རྣམས་ཀྱང་དག་པར་མཛད་ནུས་པ་བྱུང་ཞིང་། གཞན་ཡང་ཙནྡྲ་པའི་
ཆ་ལག་ཡི་གེའི་མདོ། ཏིང་མཐའ་དང་། སུས་མཐའ་དང་། ཨུ་ཎ་སོགས་ཀྱི་
འགྲེལ་པ་དང་ཉེར་བསྒྱུར་གྱི་འགྲེལ་བ་ལ་སོགས་པ་རྣམས་ཀྱང་གསན་ཞིང་།
མངོན་བརྗོད་འཆི་མེད་མཛོད། ཐུ་མའི་སུམ་རྟགས། སྔགས་ཀློག་མུན་སེལ་
སྒྲོན་མེ། སྤངས་ལོ་ཆེན་པོའི་ཚོགས་གསུམ་གསལ་བ་རྣམས་གསན་ཏེ། ཟླ་བ་
བཞི་ལྔའི་རིང་ལ་རྫོགས་སུ་བྱང་བར་མཁྱེན་པའོ། ཙནྡྲ་བྱ་ཀ་ར་ཎ་དང་། ཀ་
ལཱ་པ་སོགས་སྒྲ་མདོ་མཐའ་ཡས་པ་བཞུགས་ཀྱང་། ཚིག་ཉུང་ངུས་དོན་གསལ་
ཞིང་རྫོགས་པ་ནི་ཙནྡཱ་པ་ཁོ་ན་ཡིན་ནོ། དེའི་ཕྱིར་པཎྜི་ཏ་ཆོས་འཕགས་ཀྱི་འགྲེལ་
པ་བདུད་རྩི་དཱ་ས་དང་། པཎྜིཏ་རིན་ཆེན་བློ་གྲོས་ཀྱི་འགྲེལ་བཤད་རཏྣ་མ་ཏི་
དང་། པཎྜིཏ་པུརྨ་ཙནྡྲས་འགྲེལ་བཤད་ཀྱི་བཤད་པ་སྟོང་ཕྲག་སུམ་ཅུ་རྩ་དྲུག་པ་
ཞིག་མཛད་དེ། འཕགས་པའི་ཡུལ་ན་ཤིན་ཏུ་དར་ཞིང་རྩིས་ཆེ་བར་མཛད་པའི་
བསྟན་བཅོས་ཤོ་ལོ་ཀ་བདུན་བརྒྱ་པ། པཱ་ཎི་ནིའི་རྗེས་སུ་འབྲངས་ཏེ་མཛད་དོ།
དེ་ཡང་སློབ་དཔོན་ཙནྡྲ་གོ་མི་ནི་དུས་འཁོར་རྒྱུད་ཕྱི་མ་སོགས་ནས་ལུང་བསྟན་



རྗེ་བཙུན་ཞ་ལུ་ལོ་ཙཱ་བའི་རྣམ་ཐར།
པའི་མཁས་པ་ཆེན་པོ་འགྲན་ཟླ་དང་བྲལ་བ་ཡིན། དེའི་ལེགས་བཤད་ཀྱི་སྲོལ་
བོད་དུ་ནི་ཤོང་སྟོན་མཁས་པའི་དབང་པོ་རྡོ་རྗེ་རྒྱལ་མཚན་གྱིས་བཙུགས་པ་ནས་
བཟུང་། ཐུགས་རྗེ་དཔལ་བ་དཔོན་སློབ་ཡན་ལ་དར་བར་ཡོད་ནའང་། ཕྱིས་
བདག་ཉིད་ཆེན་པོ་འདི་མ་གཏོགས་པ། དེང་སང་ཙནྡྲ་པ་འཆད་ནུས་མཁན་གཅིག་
ཀྱང་མེད། ད་ནི་རྗེའི་གསུང་ལས་མཆེད་པ་མ
པ་མང་བར་བཞུགས་སོ། དེའི་ཕྱིར་
ཕུལ་དུ་བྱུང་བའི་ལེགས་བཤད་ཀྱི་སྲོལ་མི་ནུབ་པའི་ཉིན་མོར་བྱེད་པ་གཅིག་པུ་
ཁོ་ན་ཡིན་ནོ། དེ་ལྟར་དཔལ་སྡིངས་སུ་ཙནྡཱ་པ་ལ་གསན་རིངབདག་ཆེན་བཀྲ་
ཤིས་རབ་བརྟན་པས་བདག་པོ་ཕག་རྒོད་ཁྱུང་རྒྱལ་ལ་ཕྱག་དམ་མཛད་དེ། སེང་
གེ་རྩེ་ནས་ཞབས་ཐོག་མཐའ་ཡས་པ་མཛད་དོ། དེ་རྣམས་ནི་བོད་དུ་འགྱུར་བའི་
སྒྲ་མདོ་ཆེན་མོ་ཆ་ལག་དང་བཅས་པ་ཚིག་བརྒྱན་མངོན་བརྗོད་སྡེབ་སྦྱོར་ལ་སོགས་
པ་རང་དབང་དུ་གྱུར་པས་ལོ་ཙཱ་བ་ཆེན་པོའི་གོ་འཕང་མངོན་དུ་མཛད་ཅིང་།
ཕྱོགས་སུ་ལོ་ཙཱ་བ་ཆེན་པོའི་སྙན་པ་ཆེན་པོ་བྱང་བར་བསྟན་པ་གཅེས་སྤྲས་སུ་བྱེད་
པའི་ལྷ་མི་རྣམས་ཀྱི་ཡིད་གསོས་དམ་པར་གྱུར་པ་ལགས་སོ། དེ་ནས་ལྕེ་ཁྱི་འབྲུག་
དང་། ལྕེ་བསྒོམ་རྫོང་པ་སོགས་མཁས་གྲུབ་རིམ་པར་བྱོན་པའི་ཞིང་། དཔལ་
ལྡན་ས་སྐྱ་པའི་སྐུ་ཞང་ཆེན་མོའི་གདུང་བརྒྱུད། མདོ་སྔགས་བསྟན་པའི་མངའ་
བདག་རྒྱལ་པོ་ཁྲི་སྲོང་ལྡེ་བཙན་གྱི་སྤྲུལ་པར་ཞལ་གྱིས་བཞེས་པས། དོན་གྱིས་
ན་རྗེ་བཙུན་འཇམ་པའི་དབྱངས་ཀྱི་ངོ་བོར་གྱུར་པ། ལྷ་སར་ཕེབས་པ་ན་མཁའ་
གྲོ་མས་ཇོ་བོ་ཤཱཀྱ་རྣམས་གཉིས་ལ་ཞལ་གསེར་རྒྱུའི་གསེར་བཏུལ་མ་ཕུལ་བ། ཞུ་
ལུའི་དཔལ་ལྡན་མས་རྗེས་བཞིན་དུ་འབྲངས་ཏེ་ཕྲིན་ལས་སྒྲུབ་པའི་སྐྱེས་ཆེན་དམ་
པ། སྐུ་ཞང་ཆོས་རྗེ་རིན་པོ་ཆེ་མཁྱེན་རབ་མཆོག་གྲུབ་དཔལ་བཟང་པོའི་ཞལ་
སྔ་ནས་དེ་ཉིད་ནི་བདག་ཉིད་ཆེན་པོ་འདི་ལ་བཀའ་དྲིན་ཟླ་མ་མཆིས་ཤིང་། ཐུགས་
དད་རང་དབང་མེད་པར་ཚུད་པའི་སྐུ་ཚེ་སྔ་མ་ནས་ཀྱི་བླ་མ་ཡིན། དུས་ཕྱིས་
ནས་ཀྱང་སྐུ་ཞང་ཆོས་རྗེའི་རྣམ་ཐར་དང་འཕྲོས་གླེང་ཅུང་ཟད་རེ་བྱུང་ནའང་། སྤྱན་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཆབ་དབང་མེད་དུ་འཁྲུངས་པ་ཞིག་ཡོད། དེ་ཡང་དང་པོ། སྐུ་ཞང་ཆོས་རྗེ་
ཉིད་ཀྱིས་མཚན་གསན་པ་ནའང་ཐུགས་དད་བཅོས་མིན་དུ་འཁྲུངས་པས། སྐོམས་
པ་ཆུ་འདོད་པ་ལྟར་འཇལ་བའི་ཐུགས་འདུན་དྲག་པོ་བྱུང་བས། སྔར་ཞ་ལུར་
གནས་བསྟན་ལོ་ཙཱ་བ་ལ་སྒྲ་གསན་པའི་དུས་མཇལ་བ་སོགས་ནས་བཟུང་། དཔོན་
སློབ་ཐུན་མོང་མ་ཡིན་པའི་ཐུགས་རྩེ་གཅིག་པ་ཕ་དང་བུའི་རྣམ་ཐར་ལས་གཞན་
དུ་ལྟ་ག་ལ་ཞིག་པ་བྱུང་བར་གདའ། དེ་ལྟ་བུའི་བླ་མ་དམ་པ་ལ་གསུང་ཆོས་ཀྱི་
བཀའ་དྲིན་སྔ་ཕྱིར་ནོད་པའང་འདི་དག་ཏེ། བྱ་རྒྱུད་པདྨའི་རིགས་ཀྱི་གཙོ་བོ།
ཚེ་དཔག་འཆི་མེད་རྔ་སྒྲའི་དབང་། སྤྱོད་རྒྱུད་རྣམ་སྣང་མངོན་བྱང་སྐུ་མི་བཟད་
པ་རྒྱན་གྱི་བཀོད་པའི་འཇིག་རྟེན་དང་འཇིག་རྟེན་ལས་འདས་པའི་དལ་དུ་དབང་
། སྤྱོད་རྒྱུད་ཕྱག་རྡོར་འགྲོ་བཟང་གི་དབང་། འགྲོ་བཟང་ལུགས་ཀྱི་ཕྱག་རྡོར།
རྣམ་སྲས་ཞི་དྲག་གི་རྗེས་གནང་། རྣལ་འབྱོར་རྒྱུད་རྡོ་རྗེ་དབྱིངས་ཀྱི་དབང་། རྡོ་
རྗེ་འབྱུང་བའི་རྣམ་བཤད་རིན་ཆེན་བསམ་འཕེལ་གྱི་བཤད་པ། མི་འཁྲུགས་པ་
ཇོ་ལུགས་ཀྱི་དབང་དང་། དཀྱིལ་ཆོག་གི་ལུང་། དུས་འཁོར་དཀྱིལ་ཆོག་བུས་
མཛད་པ། རྗེ་ཉིད་ཀྱིས་མཛད་པའི་ཕྱག་ལེན་ཟིན་བྲིས་ཀྱི་ལུང་། སྒྱུ་འཕྲུལ་
ཆེན་པོ་ལྷ་ལྔའི་དབང་། མངོན་རྟོགས་གཉིས་དང་དཀྱིལ་ཆོག་གི་ལུང་། བླ་
མེད་ཕ་རྒྱུད་གསང་འདུས་མི་བསྐྱོད་པའི་དབང་། འགྲེལ་པ་དོན་གསལ་གྱི་ལུང་
། གཤེད་དམར་གྱི་དབང་བཞི། ཤིན་ཏུ་སྤྲོས་མེད་ཀྱི་ཁྲིད། རང་བྱིན་རླབས།
རྣམ་རྟོག་འོད་གསལ་གྱི་བྱིན་རླབས། གཤེད་དམར་ལྷ་ལྔའི་མངོན་དཀྱིལ། སྦྱིན་
སྲེག མཆོད་ཕྲེང། དྲུག་ཅུ་པའི་གཏོར་ཆོག གཤེར་དམར་སྤྲོས་མེད་ཀྱི་རྩ་བ་
མཐུ་སྟོབས་དབང་ཕྱུག་གིས་མཛད་པ། གློ་བོ་ལོ་ཙཱ་བས་མཛད་པའི་འཁྲིད་ཡིག་
ནག་འབུམ་དུ་གྲགས་པ། རྟེན་འབྲེལ་རྫས་ཀྱི་རྣལ་འབྱོར་ཞལ་ཤེས་། འཕགས་
པའི་དྲིས་ལན། གོང་མོ་མཁར་པ་ཤེས་རབ་དར་གྱི་མཛད་པའི་རྣམ་རྟོག་འོད་
གསལ། ཕྱིར་ལྡོག་བསྐོར་གསུམ། རྣམ་རྟོག་འོད་གསལ་གྱི་རྩ་བ་བི་རུ་པས་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
མཛད་པ། འགྲེལ་པ་འཇུག་བདེ་རྣམ་གསལ། འདུད་རྩི་བྱིན་རླབས་ཀྱི་རྩ་བ།
རྣལ་འབྱོར་བཞི་རིམ། སྤྲོས་མེད་དཔྱལ་ལུགས། ནི་རྐ་ལངྒའི་གསུང་ལ་དཔྱལ་
ལོས་ཟིན་བྲིས་མཛད་པ་ཆོས་རྗེ་ཐུགས་སྲས་པ་སྤྲོས་མེད་གསུང་དུས་ཆོས་གྲུབ་
དར་གྱི་ཟིན་བྲིས་མཛད་པ་རྣམས་ཀྱི་ལུང། དུས་འཁོར་རྒྱུད་ཕྱི་མ། ངེས་དོན་
སྙེ་མ། དབང་མདོར་བསྟན་གྱི་ཊིཀ་མཁས་པ་དགའ་བྱེད། སྦྱིན་སྲེག་གཉིས་
འཕྲུལ་འཁོར་གྱི་དཔེ། སྦྱོར་བ་ཡན་ལག་དྲུག་པའི་སྔོན་འགྲོ། དངོས་གཞི་ཐོག་
མཐའ་བར་དགེའི་ཁྲིད། ངོ་སྤྲོད་གཅེར་མཐོང་ངོ་ཤེས་རྣམས་ཉམས་ཁྲིད་དུ་གསན་
ཞིང་། གཞན་ཡང་དབྱངས་ཅན་མའི་རྗེས་གནང་། ཐོ་ཡིག་གི་ལུང་། མི་ཏྲི་
མཁའ་སྤྱོད་ཀྱི་རྗེས་གནང་ལ་སོགས་པ་རྣམས་གསན་ཏེ། རྒྱས་པར་གསན་ཡིག་
ལས་ཤེས་སོ། དེ་ནས་རྒྱལ་མཁར་རྩེ་པའི་བདག་ཆེན་འཕགས་པ་འཇིག་རྟེན་
དབང་ཕྱུག་གི་རྣམ་འཕྲུལ། ཆོས་རྒྱལ་པའི་སྲེལ་མིའི་དབང་པོ་བསྟན་པ་སྟོབས་
ཀྱིས་འཛིན་པ་སྐྱེ་དགུ་མཐའ་དག་གི་ཉེར་མཚོ་ཆེན་པོར་གྱུར་པ། ཏཱའི་སི་ཏུ་དཔལ་
རབ་བསྟན་ཀུན་བཟང་འཕགས་པའི་ཞལ་སྔ་ནས་དེ་ཉིད་ཀྱིས་མཛད་པའི་རྨད་
བྱུང་རྣམ་དཀར་རྒྱ་ཆེན་གཏོད་པ། ཕྱག་བཞེས་སུ་རྒྱུན་མ་ཆག་པར་འདེབས་
པ་མཐའ་ཡས་པ་ཕུན་ཚོགས་བཅོ་བརྒྱད་དུ་གྲགས་པ་རྣམས་ཀྱི་ནང་ནས་མཆོག་
ཏུ་གྱུར་པ་ལོ་རེ་བཞིན་ཡང་། བཀའ་འགྱུར་གསེར་ཆོས་པོ་ཏི་བཅུ་གསུམ་རེ་
དང་། བསྟན་འགྱུར་སྐྱ་ཆོས་པོ་ཏི་བཅུ་གསུམ་རེ་བཞེངས་ཀྱི་ཡོད་པ་ལ་ཞུ་དག་
པ་ལའང་། སྡེ་སྣོད་གསུམ་འཛིན་པ། ཐེག་པ་གསུམ་ལ་ངེས་པར་སྦྱངས་པ།
རིག་པའི་གནས་བཅུ་ཁོང་དུ་ཆུད་པ་རེ་སྤྱན་འདྲེན་པ་ཡིན་སྐད། དེ་ལ་བདག་
ཆེན་བཀྲ་ཤིས་རབ་བརྟན་པས་བདག་ཉིད་ཆེན་པོ་འདི་ལ་མཆིད་གསོལ་ཏེ། ངེད་
ཀྱི་ཁུ་བོ་བདག་ཆེན་ཆོས་ཀྱི་རྒྱལ་པོས་སྲོལ་གཏོད་པའི་དགེ་བའི་མཛད་པ་བརླབ་
པོ་ཆེའི་ནང་ནས་མཆོག་ཏུ་གྱུར་པ། གསུང་རབ་ཡི་གེར་འགོད་པའང་འདིའི་
སྲོལ་ཇེ་བཟང་དུ་འགྱུར་ནའང་། ཞུས་དག་པ་མཆོག་ཏུ་གྱུར་པ་དཀོན་ན། ཉིད་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ལྟ་བུ་ཆོས་དུ་མ་ལ་མཁྱེན་པའི་སྤྱན་བཀྲ་བར་ཤེས་པས་བསྟན་པ་ལ་གཅེས་སྤྲས་
སུ་འགྱུར་པའི་ཞུ་ཆེན་མཛོད་ཅིག་པའི་ལུང་ནོད་པས། རྗེ་ཉིད་ཀྱི་ཐུགས་ལའང་།
སྤྱིར་བཀའ་བསྟན་བཅོས་ལ་བལྟ་ཐོག་བགྱིད་པ་ལ་དཔེ་ཆའང་འཛོམ་པ་ཡོང་པར་
སྣང་ཞིང་། གསུང་རབ་བཞེངས་པ་མང་ན་ཡང་། དག་པོ་ཆེས་དཀོན་པར་
གདའ་བས། ཞུ་ཆེན་དག་པོ་བགྱིས་ན་བསྟན་པ་ལའང་ཕན་ཆེ་དགོངས་ནས་
ཞལ་གྱིས་མཆེས་ཏེ་ཕྱག་ལེན་ལ་བཏབ། དེའང་ཕྱི་མོ་ལ་ལེགས་པར་གཏུགས་
ཏེ། དོན་ཞུས་དང་ཚིག་ཞུས་ཀྱི་ཆ་དཔྱིས་ཕྱིན་པར་མཛད། བོད་ཀྱི་སྒྲ་མདོ་
སུམ་ཅུ་པ་དང་། རྟགས་འཇུག་དང་བསྟུན་ཏེ་ཞུ་དག་ལ་འཁོ་བའི་དག་ཡིག་ཀྱང་
ཐུགས་རྩོམ་མཛད། རྒྱ་དཔེ་རྙེད་པ་ཁ་ཅིག་ནི་རྒྱ་དཔེ་ལ་གཏུགས་ཏེ། འགྱུར་
ཆད་རྣམས་བསབ་པ་དང་། མི་བཅོས་སུ་མི་རུང་བ་དག་བཅོས་ཤིང་གཏན་ལ་
ཕབ་པས། དེང་སང་གི་བར་རྗེ་ཉིད་ཀྱིས་ཞུས་དག་མཛད་པའི་གླེགས་བམ་རྣམས་
ཁོ་ན་ལ་དཔང་པོ་ཞུས་ཏེ་བགྱིད་པར་སྣང་ངོ༌། དེ་ལྟ་བུ་ནི་རྒྱལ་བའི་བསྟན་པ་
ལ་བྱི་དོར་ཕྱག་བྲིས་རྒྱ་ཆེན་པོ་འགྲན་ཟླ་དང་བྲལ་བ་ཁོ་ན་ལགས་སོ། དེ་ལྟར་
ནི་དགུང་ལོ་ཉེར་ལྔ་ནས། བཞི་བཅུའི་བར་ཙམ་དུ་མཛད་དེ། ལོ་བཅོ་ལྔའི་
རིང་ཙམ་མོ། ཞུས་དག་མཛད་པ་དེ་ཡང་། དཔྱིད་དབྱར་གྱི་རིང་མཛད། སྟོན་
དགུན་གུང་སང་གི་ཚུལ་དུ་ཞ་ལུ་སོགས་སུ་ཕེབས་པ་དང་། གསུང་ཆོས་གནང་
བ་དང་། འཆད་པ་དང་། ཕྱག་དཔེ་འདྲི་བ་དང་། ཆོས་སྒྱུར་བ་དང་། རྩོམ་
པ་དང་ཐུགས་དམ་ཟབ་མོའི་ངང་དུ་སྐུ་མཚམས་སོགས་མཛད། རི་ཁྲོད་དགའ་
ལྡན་པ་སོགས་ལ་དུས་འཁོར་རྒྱུད་འགྲེལ་གྱི་བཤད་པའང་གསུང་། དེ་ལ་དུས་
རེ་ཞིག་གི་ཚེ། ཞ་ལུར་སྒྲ་དོན་གཉེར་བ་འགའ་ཞིག་ལ་གསུང་ཆོས་གནང་། དེ་
དུས་སྐུ་ཞང་ཆོས་རྗེ་རིན་པོ་ཆེ་ནས་གནང་བའི་ཐེར་མ་སྐུ་འདབས་ཀྱི་རྒྱུ་བཟང་
བ་གཅིག་ཡོད་པ་ལ་ཚོས་མཛད་དེ། ཉིན་གཅིག་བླ་ཡེར་སྐེམ་དུ་བཞག ཁང་
ཐོག་ནས་དཔོན་སློབ་ཚོས་ས་རིས་མཛད་པ་དང་བསྟུན་ཏེ། ཐུགས་རྟོག་མཛུད་



རྗེ་བཙུན་ཞ་ལུ་ལོ་ཙཱ་བའི་རྣམ་ཐར།
པའི་ལུགས་མཛད་ནའང་། ས་རིས་ལ་ཐུགས་ཡངས། རེ་ཤིག་གཟིགས་པ་མ་
བྱུང་། དེ་ནས་གཟིགས་ཚེ། ཐེར་མ་མིས་འཁྱེར་ནས་མི་གདའ་སྐད། ཕྱིས་
སྐུ་ཞང་གི་གཅུང་པོ་ཆོས་རྗེ་མཐུ་སྟོབས་པས་ཁུངས་ཆོད་ནས། རྗེ་ཉིད་ཀྱི་ཁ་སང་
གི་ཐེར་མ་རྐུ་མི་ཁོ། ངེད་ཀྱིས་ཤེས་པ་བྱུང་པས། ཁོ་ལ་ཆད་ལས་དང་། ཐེར་
མ་ལོངས་པ་ངེད་ཀྱི་བགྱིད་གསུངས་ནའང་། རྗེ་བཙུན་དམ་པ་འདི་ཉིད་རྣམ་
པ་ཐམས་ཅད་དུ་བདག་པས་གཞན་གཅེས་ཀྱི་མཛད་པ་ཁོ་ན་སྐུ་ཉམས་སུ་བཞེས་
པ་ཞིག་ལགས་པས། སྐུ་ཞང་ལ། ཐེར་མ་བདག་གི་བློས་བཏང་ཚར་བས་མི་
དགོས་ལགས་ན་ཆད་ལས་སྨོས་ཅི་འཚལ་བར་ཞུས་པས་སྐྱེས་བུ་དམ་པ་གསུངས་
ནས་ཡི་རང་མང་པོ་ཡང་མཛད། དེ་ལྟར་ཐོས་པ་རྣམས་ཀྱང་དད་པ་དབང་མེད་
དུ་ཚུད་པ་བྱུང་ཞེས་ཞ་ལུ་པ་སོགས་ད་ལྟའི་བར་ཡང་ཡང་གླེང་གི་གདའ་འོ། དེ་
ལྟར་ཞུས་དག་གི་རིང་ཆོས་གསན་པ་དང་། བསྙེན་པ་རྫོགས་པ་སོགས་ནི་གོང་
དུ་ཡང་སྨོས་པ་ལྟར་ཡིན་ལ། གཞན་ཡང་གསུང་ཆོས་འདི་དག་གསན་ཏེ། དཔལ་
འཁོར་ལོ་སྡེ་ཆེན་དུ་དཔལ་དུས་ཀྱི་འཁོར་ལོའི་ཕྱི་ནང་གཞན་གསུམ་ལ་ཤིན་ཏུ་
མཁས་པའི་དུས་ཞབས་པ་ཆེན་པོ་ཐར་པ་བཟང་པོའི་སྤྱན་སྔར། དུས་ཀྱི་འཁོར་
ལོའི་བྱིས་པ་འཇུག་པའི་དབང་བདུན་གོང་མ་བཞི། གོང་མ་ཆེན་པོ་རྡོ་རྗེ་སློབ་
དཔོན་བདག་པོ་ཆེན་པོའི་དབང་དང་བཅས་པ་གསན། མི་འཁྲུག་པ་ཇོ་བོ་ལུགས་
འཇམ་དབྱངས་རིན་རྒྱལ་བའི་ཡིག་ཆའི་སྟེང་ནས་གསན་པ་སོགས་སོ། དེ་ནས་
དགུང་ལོ་སོ་བདུན་པ་ཙམ་གྱིས་དུས། རྗེ་ཉིད་ཀྱི་ཡུམ་རང་བཞིན་གྱི་མཁའ་འགྲོ་
མ་དེ་ཉིད་སྐུ་གཤེགས་ཏེ། དཔལ་འཁོར་སྡེ་ཆེན་དུ་སྤྱན་འདྲེན་པ་བྱུང་བས། རྗེ་
ཉིད་ཡུམ་ལ་ཤིན་ཏུ་གུས་པས་ཐུགས་ལ་ངེས་འབྱུང་དང་སྐྱོ་ཤས་ཆེར་བྱུང་ནའང་
སྤྱིར་འདུས་བྱས་ཐམས་ཅད་ཀྱི་ངང་ཚུལ་འདི་ལས་མ་འདས། ཁྱད་པར་བདོག་
གི་མ་དེས་དང་པོ་ལུས་བསྐྱེད་བར་དུ་བརྩེ་བས་བསྐྱངས། ད་ནི། ཆོས་ལ་བསྐུལ་
བའི་ཐབས་བྱས་སོ་དགོངས་ནས། ཆོས་ཐོག་ཏུ་བཞག་ནའང་། ཐུགས་ལ་དྲན་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
པ་རང་བྱུང་གསུངས་། དེ་ནས་བཟུང་སྟེ། ཐུགས་སྣ་ལ་ཐུང་བུན་སོང་གསུངས་།
དེ་ནས་དགོངས་རྫོགས་དམིགས་སུ་འགྲོ་བ་མཛད། གདུང་ཞུགས་ལ་སྦྱངས་
ཏེ། ཚ་ཚ་བཏབ། ཞ་ལུར། ཤར་ཆེན་པ་དང་་་་་་༌་འདི་དཀར་པོ་གྲྭ་ཚང་ཡིན། གྲང་
ཆེན་པ་ལ། ནག་ཉ་སྒྲུབ་མཆོད་ཀྱི་ཐོགས་སུ། ཞིང་བཟང་པོ་ཁ་ཅིག་ཀྱང་ཕུལ་
ཏེ། དེང་སང་གི་བར་བརྟན་ཆགས་པ་ཡིན། དེ་ལྟར་དྲིན་ཅན་གྱི་ཡུམ་རིན་
པོ་ཆེའི་བཀའ་དྲིན་སུབས་ཤིང་། དེ་ནས་སྐབས་ཤིག་ཏུ། རྒྱ་གར་རྡོ་རྗེ་གདན་
ནས་དཔག་ཚད་བརྒྱས་བགྲོད་པའི་གནས། གཙང་ལ་སྟོད་གྲོམ་པ་རྒྱང་གི་སའི་
ཚེ། འཇམ་དབྱངས་བདུན་བརྒྱུད་དུ་འཁྲུངས་པས་བསྟན་པའི་འབྱུང་གནས་
ལྟ་བུ། བོད་ཀྱི་རྡོ་རྗེ་གདན་དཔལ་ལྡན་ས་སྐྱའི་གཙུག་ལག་ཁང་མཇལ་བ་ཐེགས་
ཏེ། གནས་རྣམས་ཞིབ་མོར་མཇལ་བས། ཐུགས་དད་དང་མི་རྟག་པ་དག་ལྷན་
གཅིག་ཏུ་རྒྱས་ཤིང་། བདག་ཆེན་རྒྱ་གར་བའི་དྲུང་དུ་ས་སྐྱའི་ཁྱད་ཆོས་དམར་
པོ་བསྐོར་གསུམ་གྱི་རྗེས་གནང་སོགས་ཀྱང་གསན་ཞིང་། གུ་རུམ་དུ་ཞག་བར་
བཞུགས་ཏེ་རྒྱ་དཔེ་རྣམས་གཟིགས་རྟོག་ཞིབ་མོ་གནང་། ཁ་ཅིག་བོད་དཔེ་དང་
གཏུགས་ཏེ་ཞུ་ཆེན་ཀྱང་མཛད་ཅིང་། ཐེག་པ་ཆེན་པོ་མངོན་པར་རྟོགས་པའི་
རྒྱུད་ཅེས་བྱ་བ་སྔར་མ་འགྱུར་བ་ཞིག བསྒྱུར་བའི་དགོངས་པས་བསྣམས། དེ་
ནས་སྣང་ཁའུར་ཕེབས་ཏེ། བདག་ཆེན་བློ་གྲོས་པ་ལ་མགོན་པོ་ལྷ་བརྒྱད་ཀྱི་རྗེས་
གནང་། མགོན་པོ་ཞལ་གྱི་རྗེས་གནང་བཀའ་སྒོ་ཁའུ་སྐྱེས་ལྷས་ཀྱི་བྲག་སྒོ་ལ་
དབུ་གཏུགས་པ། མགོན་པོ་ལྷ་བརྒྱད་ཀྱི་ཡིག་ཆ་མང་པོའི་ལུང་སོགས་གསན་
ནོ། དེ་ནས་ཞ་ལུར་ཕེབས་ཏེ། རི་ཕུག་ཏུ། ས་སྐྱ་ནས་བསྣམས་པའི་རྒྱུད་
བསྒྱུར་བ་དང་། མཁས་གྲུབ་པས་མཛད་པའི་དུས་འཁོར་ཀྱི་ཡིག་ཆ་ལ་མི་འཐད་
བ་སྣང་བ་རྣམས་ལ་དཔྱད་པ་སོགས་མཛད་དེ་རེ་ཤིག་བཞུགས། དེའི་ཚེ་ཕྱོགས་
སུའང་། སྔར་མ་འགྱུར་བའི་རྒྱུད་བསྒྱུར་གྱི་གདའ་ཟེར་བ་དང་། མཁས་གྲུབ་
པའི་ཡིག་ཆ་ལ་དགག་པ་བྱེད་ཀྱི་ཡོད་པོ་གདའ་ཟེར་ནས་གྲགས་པ་ཆེན་པོ་བྱུང་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
བས་ཁག་གཅིག་འུར་ཡིན་བསམ་པའང་བྱུང་། ཕལ་ཆེར་ནི་དད་པ་དང་ཡི་རང་
ཆེན་པོ་བྱུང་ཞིང་། ལ་ལ་ན་རེ་ཁོང་ལོ་ཆེན་རིན་ཆེན་བཟང་པོའི་སྤྲུལ་པ་ཡིན་
ཡང་ཟེར། འགའ་ཞིག་ནི་ཐོན་མི་སམ་བྷོ་ཊའི་སྤྲུལ་པ་ཡིན་ཟེར་ནས། སྙན་
གྲགས་མཐའ་ཁྱབ་ཏུ་བྱུང་ངོ༌། དེ་ནས་སླར་དཔལ་འཁོར་སྡེ་ཆེན་དུཕེབས་ཏེ།
ས་སྐྱ་བདག་ཆེན་བློ་གྲོས་པས་གསུང་ངག་ཚར་གཉིས་གསུང་པའི་རྗེས་མ་ལ། རྗེ་
ཉིད་ཀྱིས་ཀྱང་ཀྱེ་རྡོར་ཡབ་ཡུམ་གྱི་བཀའ། ལམ་འབྲས་ཁྲིད་ལ་སོགས་པ་གསན་
ནོ། སླར་ཡང་ཞ་ལུར་ཡོངས་ཀྱི་དགེ་བའི་བཤེས་གཉེན་སློབ་དཔོན་གསལ་བ་
གྲགས་པ་ལ། རྒྱལ་ཚབ་བྱམས་པས། འོད་བྱེད་པའི་ས་བརྙེས་པའི་འཕགས་
པ་ཐོགས་མེད་ལ་གསུངས་ནས། ཐོགས་མེད་ཀྱི་ཟིན་བྲིས་སམ་བསྡུ་བ་མཛད་
པའི་ཐེག་པ་ཆེན་པོའི་ས་དང་ལམ་གྱི་རྣམ་བཞག་མཐའ་དག་གཏན་ལ་འབེབས་
པ། རྣལ་འབྱོར་སྤྱོད་པའི་ས་ཆེན་པོ་སའི་དངོས་གཞི། ས་མང་པོ། ས་མང་པོ་
གཞི་བཅུ་བདུན་གྱི་ཡ་གྱལ་དུ་གྱུར་པ་ཉན་ཐོས་ཀྱི་ས་དང་། བྱང་ཆུབ་སེམས་
པའི་ས། གཏན་ལ་དབབ་པ་བསྡུ་བ་དང་། གཞི་བསྡུ་བ་དང་། མདོ་སྡེ་བསྡུ་
བ་དང་། འདུལ་བ་བསྡུ་བ། དེ་ཉིད་ཆོས་མངོན་པའི་སྡེ་སྣོད་ཡིན་པས་མངོན་
པ་བསྡུ་པ་ཟུར་ན་མེད་ལ། རྣམ་གྲངས་བསྡུ་བ། རྣམ་པར་བཤད་པ་བསྡུ་བ་
སྟེ། ས་སྡེ་ལྔར་གྲགས་པའི་ལུང་ཡོངས་སུ་རྫོགས་པ་སོགས་གསན། གཞན་
ཡང་དཔལ་འཁོར་སྡེ་ཆེན་དུ། ཁང་གསར་བའི་སློབ་དཔོན་བླ་མ་མཁར་ཆེན་
བྲག་པ་བསོད་ནམས་བློ་གྲོས་པ་ལ། བྱམས་ཆོས་ཀྱི་གཞུང་ཆོས་ཐོར་བུ་དང་།
རྣམ་འགྲེལ་སོགས་ཚད་མ་བསྐོར་གྱི་ཐལ་ཕྲེང་། སྤྱི་དོན་གཞུང་ཆོས་སོགས་གསན་
ནོ། ཡང་ཞ་ལུར་རྩེ་མོ་བའི་སློབ་དཔོན་རིན་པོ་ཆེ་བྲག་དམར་རབ་འབྱམས་པ་
ཀུན་དགའ་རྒྱལ་མཚན་པ་ལ། ཕར་ཕྱིན། བུ་སྟོན་ཐམས་ཅད་མཁྱེན་པའི་ཊིཀ་
ལུང་གི་སྙེ་མ་ལས་བཤད་པ་གསན་ཞིང་། སློབ་དཔོན་རྒྱལ་མཚན་རྡོ་རྗེ་ལ། གཤེད་
དམར་ལྷ་ལྔ་། ཚེ་དཔག་མེད་ལྷ་དགུ་མའི་དབང་། གཟུང་གྲྭ་ལྔའི་དབང་ལ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
སོགས་པ་གསན་ནོ། དེ་དག་གིས་དགུང་ལོ་བཞི་བཅུ་ཕན་ཙམ་དུ་གཙང་གི་སའི་
ཆོར་བཞུགས་པའི་རྣམ་ཐར་ས་བོན་ཙམ་སྨོས་ཟིན་པ་ནས། ད་ནི་ཉི་མ་དབུས་
ཀྱི་རྒྱལ་ཁབ་སུ་ཕེབས་པའི་ཚུལ་ཅུང་ཟད་སྟོན་ཏེ། དེ་ཡང་ལྕགས་ཕོ་བྱི་བའི་
ལོ་ཤར་བ་ན། ཇི་ལྟར་མཁན་པོ་བོ་དྷི་སཏྭ་དང་། ཇོ་བོ་རྗེ་ཨ་ཏི་ཤ་ལ་སོགས་
པ་ཟ་ཧོར་གྱི་ཡུལ་དུ་འཁྲུངས་ཀྱང་། འཕྲིན་ལས་བོད་དུ་སྤེལ་བ་དང་མཚུངས་
པར་རྗེ་ཉིད་ཀྱང་དབུས་སུ་འཕྲིན་ལས་རྒྱས་པའི་དགེ་མཚན་དང་། སྔོན་གྱི་སྨོན་
ལམ་གྱི་མཐུ་དང་འཕགས་པ་འཇིག་རྟེན་དབང་ཕྱག་གི་རྣམ་འཕྲུལ་ཆོས་རྒྱལ་སྲོང་
བཙན་སྒམ་པོས་དགེ་བཅུའི་ཁྲིམས་བཅས་ཏེ། སྐྱེ་བོ་ཀུན་རྣམ་པར་དག་པའི་
ལམ་ལ་བཀོད་དེ། ཟ་མ་ཏོག་བཀོད་པའི་མདོ་སྡེ་སོགས་བསྒྱུར་བ་དང་། འཇམ་
དབྱངས་ཀྱི་སྤྲུལ་པ་ཁྲི་སྲོང་ལྡེ་བཙན་གྱི་ལོ་པཎ་ཁྱད་པར་ཅནཾ་རྣམས་སྤྱན་དྲངས་
ཏེ། སད་མི་མི་བདུན་རབ་ཏུ་བྱུང་བའི་གྲྭ་ལ་བཀོད། མདོ་སྔགས་ཀྱི་ཆོས་ཕལ་
ཆེར་བསྒྱུར་བའི་གཙུག་ལག་ཁང་། ལྷ་ས་བསམ་ཡས་སོགས་ཀྱི་བསྔགས་པ་
གསན་པས་ཐུགས་ཕྲོགས་ཤིང་། གཟིགས་པར་བཞེད་པས། རྗེ་ཉིད་སྐུ་འཁོར་
འགའ་དང་བཅས་ཏེ་ཆིབས་ཀྱི་ཁ་ལོ་བསྒྱུར་རོ། དེ་ནས་འཇམ་དཔལ་རྩ་བའི་
རྟོག་པ་ལས་ལུང་བསྟན་པའི་ར་ས་འཕྲུལ་སྣང་གི་གཙུག་ལག་ཁང་དུ་ཕེབས་ཏེ།
སྟོན་པ་ཐུབ་པའི་དབང་པོས་རབ་གནས་མཛད་པའི་ཇོ་བོ་ཤཱཀྱ་མུ་ནི་དང་། རང་
བྱོན་ལྔ་ལྡན་དུ་གྲགས་པ། ཇོ་བོ་བཅུ་གཅིག་ཞལ་དང་། ར་མོ་ཆེའི་ཇོ་བོ་མི་
བསྐྱོད་རྡོ་རྗེ་ལ་སོགས་པའི་སྤྱན་སྔར། འཕགས་པ་ཀུན་ཏུ་བཟང་པོའི་རྣམ་ཐར་
པ་ལས་བྱུང་བའི་མཆོད་པའི་སྤྲིན་སྤུངས་བསམ་གྱིས་མི་ཁྱབ་པ་བཀོད་པས་ཁྱད་
པར་དུ་འཕགས་པ་དང་བཅས་པ་བཤམས་ནས་ཐུབ་པའི་མཛད་པ་ལ་དམིགས་
པའི་དད་པའི་ཤུགས་དྲག་པོས་གདུགས་མཚན་དུ་གསོལ་བ་འདེབས་པ་དང་།
རྒྱལ་པོ་གསལ་རྒྱལ་གྱི་ཚིགས་སུ་བཅད་པ་དང་། འཕགས་པ་སྤྱན་རས་གཟིགས་
ཤེས་བྱའི་མདོར་བསྐོར་བའི་ཕན་ཡོན་གསུངས་པ་སོགས་ཐུགས་ལ་བཅགས་པས་



རྗེ་བཙུན་ཞུ་ལུ་ལོ་ཙཱ་བའི་རྣམ་ཐར།
ཞབས་བསྐོར་ལ་བརྩོན་པར་མཛད་པ་ན། སྔོན་གྱི་མཁས་གྲུབ་དགེ་བའི་བཤེས་
གཉེན་མང་པོས་ཇོ་བོ་ཤཱཀྱ་རྣམ་གཉིས་ལ་གསོལ་བ་བཏབ་པ་ལས་བསྟན་པ་དང་
སེམས་ཅན་གྱི་དོན་རླབས་པོ་ཆེ་འགྲུབ་པའི་རྟེན་འབྲེལ་རང་བབས་སུ་འགྲིག་པ་
བཞིན། རྗེ་རིན་པོ་འདིས་ཀྱང་བསྟན་པ་དང་རང་གཞན་ཐམས་ཅད་ཀྱི་དོན་
རྒྱ་ཆེན་པོ་འགྲུབ་པའི་རྟེན་འབྲེལ་འགྲིག་པ་དང་། ཇོ་ཤཱག་གི་བྱིན་རླབས་ཞུགས་
པའི་མཚན་མ་གསལ་པོའང་བརྙེས་པར་གདོན་མི་ཟའོ། དེ་ལྟར་ལྷ་ས་མཇལ་
བའི་ཐུགས་འདུན་ཡོངས་སུ་གང་ནས། ཡེར་པ་ལྷ་རི་སྙིང་པོ་དང་། གུང་ཐང་
དང་འཚལ་ལ་སོགས་པ་གནས་ཁྱད་པར་འཕགས་པ་རྣམས་ཀྱང་མཇལ་ཏེ།
སྐབས་སུ་འཚམས་པའི་མཆོད་པ་མཛད་དེ་རིམ་གྱི་བསམ་ཡས་སུ་ཕེབས་ཏེ།
མཁན་པོ་རིན་པོ་ཆེའི་དབུ་ཐོད་དང་། གཡུའི་ཐུབ་པའི་སྐུ་སོགས་ཀྱི་རྟེན་རྣམས་
མཇལ་ཞིང་། དེ་དག་ཏུའང་སྔར་བཞིན་སེམས་ཅན་གྱི་དོན་འགྲུབ་པའི་གསོལ་
འདེབས་སྨོན་ལམ་སོགས་མཛད་ཅིང་། དབུ་རྩེ་རིགས་གསུམ་གྱི་བཀོད་པ་དང་།
བརྡ་སྦྱོར་ཚངས་པ་གླིང་དང་། སྒྲ་སྒྱུར་རྒྱ་གར་གླིང་ལ་སོགས་པའི་གླིང་ཕྲན་སོ་
སོ་དང་བཅས་པ་སྤྱན་ལམ་དུ་བབ་པོ་ན། སྔོན་བྱོན་པའི་ལོ་པཎ་དང་རྒྱལ་བློན་
དེ་རྣམས་སངས་རྒྱས་བྱང་སེམས་ཀྱི་སྤྲུལ་བ་ཤ་སྟག་ཏུ་འདུག་དགོངས་པའི་ཐུགས་
དད་བསམ་གྱི་མི་ཁྱབ་པ་དང་། ཁྱད་པར་ཏུ་རང་རེས་ཀྱང་སྔར་མ་འགྱུར་བའི་
བསྟན་བཅོས་མང་པོ་ཞིག་བསྒྱུར་བ་དང་། སྔར་འགྱུར་ཟིན་པ་རྣམས་ལའང་
བརྡ་གསར་རྙིང་དང་སྐབས་སྟོབས་ཀྱི་འགྱུར་
ར་མི་བདེ་བའི་ཆ་རྣམས་བསལ་ཏེ།
འགྱུར་བཅོས་བྱེད་པ་སོགས་ནས་ཀྱང་བསྟན་པ་རིན་པོ་ཆེ་གསལ་བྱེད་དུ་འགྱུར་
བ་ཞིག་བྱ་དགོས་དགོངས་པའི་ཐུགས་ཀྱི་ངེས་པ་དང་དམ་བཅའ་བ་བརྟན་པོ་ཞལ་
གྱིས་མཆེས་པར་ངེས་སོ། དེ་ནས་རིམ་པར་ཕེབས་ཏེ་ལུགས་གཉིས་ཀྱི་མངའ་
བདག་རྒྱུ་ཆེན་ཆོས་ཀྱི་སྤྱན་ལྡན་སྤྱན་སྔ་ངག་གི་དབང་ཕྱུག་གྲགས་པ་བཟང་པོའི་
ཞལ་སྔ་ནས། རྗེ་འདིའི་སྙན་པ་གསན་པས་བཀའ་ལུང་མཛད་དེ། རྫོང་ཇི་བསོད་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ནམས་རྒྱལ་མཚན་པ། མཚན་གཞན་དགེ་མོ་རིན་པོ་ཆེར་གྲགས་པ་དེས་ཚོང་
འདུས་བྲག་ཁའི་ཀླུ་ཁང་དུ་གཞི་ལེན་དོས་པ་ཆེ་བར་མཛད་ཅིང་། འབེལ་གཏུམ་
མང་པོ་དང་། སྒྲ་སྙན་སྡེབ་སྦྱོར་ལ་དྲི་རྩད་མང་དུ་མཛད་པས། རྗེ་ཉིད་ཀྱི་སྙན་
གྲགས་སྐྱེ་བོ་ཀུན་གྱི་རྣ་ལམ་དུ་མཛེས་བར་བྱུང་ངོ་། དེ་ནས་འདས་པའི་སངས་
རྒྱས་འཁོར་བ་འཇིགས། ད་ལྟ་གྱི་སངས་རྒྱས་ཤཱཀྱ་ཐུབ་པ། མ་འོངས་པ་ན་
ཤར་ཕྱོགས་ཀྱི་སངས་རྒྱས་མི་བསྐྱོད་སྨན་པའི་རྒྱལ་པོ་ཞེས་བྱ་བར་རང་ཉིད་ཀྱིས་
ཞལ་ཀྱིས་བཞེས་པ་དཔལ་ཕག་མོ་གྲུ་པ། མཚན་དངོས་ཁམས་པ་རྡོ་རྗེ་རྒྱལ་པོ་
ཞེས་གྲགས་པའི་གདན་ས་མཐར་རྩ་ཞེས་བྱ་བ། གདན་ས་ཆེན་པོ་ཐེལ་མཇལ་
བ་ལ་ཐེགས་ཏེ། རྟེན་ཆེན་སྒོ་མང་མཆོད་རྫས་རྔབས་སུ་གལ་བ་(མི་གསལ།）རྣམས་
གཟིགས་ནས། བླ་མ་གོང་མའི་ཕྱག་རྗེས་དང་། སྟོད་ཧོར་གྱི་རྒྱལ་བོ་ཧུ་ལའི་
སྟོང་ཕོད་སོགས་ལ་ཐུགས་དད་ཡི་རང་འཁྲུངས་ཏེ། ཡ་མཚན་པའི་གནད་དུ་
དགོངས་སོ། དེ་ནས་གང་མཁས་པར་གྲགས་པ་དེ་དག་ནི། རྒྱལ་པོའི་མདུན་
སར་གྲགས་པ་ཁོ་ན་ཡིན་པས། དེར་རྗེ་ཉིད་ཀྱི་མཁས་པའི་གོ་འཕང་གསལ་བར་
བྱ། སྨྲ་བ་ངན་པ་གཞན་དག་ཀྱང་ཚར་གཅད་པར་བྱ་ཞིང་། ཐབས་དེ་ཉིད་
ཀྱིས་སྐྱེ་བོ་མང་པོ་ཡང་དག་པའི་ལམ་ལ་དཀྲི་བར་བྱའོ་དགོངས་པས། གངས་
ཅན་རྒྱལ་པོའི་འབྱུང་ཁུངས་སྣེ་གདོང་རྩེར་ཕེབས་ཏེ། ལྷོ་བྲག་གུ་རུ་ཆོས་དབང་
གི་སྐྱེ་བ་བཅུ་གསུམ་གྱི་ཐ་མ་བདག་པོ་ཀུན་དགའ་ལེགས་པ་ལ། སཾ་སྐྲྀ་ཏའི་གདང་
དུ་ཞུ་ཡིག་བོད་སྐད་ཀྱིས་གསལ་བ་དང་བཅས་པ་མཛད་པས། བདག་པོའང་
མཁྱེན་པ་ཆེན་བར་བདོག་པས། མཁས་པ་ཆེན་པོར་ཤེས་ཏེ་སྤྱན་དྲངས། ལེགས་
བཤད་ཀྱི་སྐྱེས་སུ་མང་པོ་ཕུལ་བས་མཆོག་ཏུ་མཉེས་ཏེ། ཉིད་ལོ་ཙཱ་བ་ཆེན་པོར་
གདའི་གསུངས། འོན་ཀྱང་སད་པའི་ཕྱིར་རྒྱ་དཔེ་མང་པོ་བཤམས། རྩིས་སོགས་
ལ་མཁས་པར་རློམས་པའི་དགེ་བཤེས་ཁ་ཅིག་ཀྱང་བསྡུས་ཏེ། དྲི་བ་མང་པོའང་
བྱས། ཁྱད་པར་རྒྱ་དཔེ་རྣམས་ཀློག་གསུང་བས། ཐོག་མར་རྒྱ་སྐད་ཤར་པ་
ན



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
རེ་ཀློག དེ་ནས་བོད་སྐད་དུ་ཚར་ཚར་སྟོན་པས་མཉེས་ཏེ། སྔོན་གྱི་ལོ་ཆེན་དེ་
ཚོ་འདི་འདྲ་གཅིག་ཡོད་ཐང་གསུངས་ནས་གུས་པ་ཆེན་པོ་མཛད་དེ། མཚན་
བརྗོད་ཀྱི་འགྲེལ་པ་སློབ་དཔོན་དབུ་མ་ལ་དགའ་བས་མཛད་པ་འདི་སྔར་བོད་དུ་
མ་བསྒྱུར་བས་ཅེས་ཀྱང་བསྒྱུར་བའི་མཆིད་གསོལ་བས་བསྟན་པ་ལ་ཕན་པར་
དགོངས་ཏེ་ལེགས་པར་བསྒྱུར་བས། འགྱུར་འཇམ་ཞིང་དོན་བཟང་བའི་ཚད་
དུ་གྱུར་པ་བྱུང་ཏེ། ལོ་ཙཱ་བ་ཆེན་པོར་མཚན་གསོལ་ཞིང་གྲགས་སོ། དེའི་རིང་
གོང་མ་ཉིད་ལ་གསུང་ཆོས་ཀྱང་འདི་དག་གསན་ཏེ། མཚན་བརྗོད་ཕན་ཡོན་
དང་བཅས་པའི་ལུང་། དབང་མདོར་བསྟན་གྱི་ལུང་། ནཱ་རོ་ཞབས་ཀྱི་དབང་
མདོར་བསྟན་འགྲེལ་པ། མཚན་བརྗོད་འགྲེལ་པ་ཉི་མ་དཔལ་གྱིས་མཛད་པ།
འཇམ་དཔལ་གྱི་ལྟ་བའི་འདོད་པ་མདོར་བསྟན། དོན་དམ་བསྙེས་པ་པདྨ་དཀར་
པོས་མཛད་པ། ཉི་ཟླ་སྒྲུབ་པ། ཡེ་ཤེས་སྤྱན་སྒྲུབ། དུས་ཞབས་སྙན་རྒྱུད། ཤ་
ཝ་རའི་སྦྱོར་དྲུག ངག་དབང་གྲགས་པའི་འཆི་བསླུ། དཔེ་མེད་མཚོའི་སྦྱོར་
དྲུག་རྩ་འགྲེལ། པཎ་ཆེན་ནགས་རིན་ལུགས་ཀྱི་སྦྱོར་དྲུག དུས་འཁོར་དབང་
ཡོངས་རྫོགས་ནགས་རིན་ལས་བརྒྱུད་པ། ཞལ་བཞི་པའི་རྗེས་གནང་དེ་ལས་
བརྒྱུད་པ་ལ་སོགས་པ་གསན་ནོ། དེ་ནས་འཕྱིང་བ་སྟག་རྩེར་ཐེགས་ཏེ། ནང་
སོ་ཚེ་བརྟན་པ་ཡབ་སྲས་ཀྱི་བསྙེན་བཀུར་སྲིད་ཞུས་མཆོད་ཅིང་། རིགས་གནས་
ཀྱི་ཕན་བཏགས་དང་། ཁྱད་པར་འཚམས་སྦྱོར་དང་མིང་ལེ་དང་སྔགས་ཀློག་
སོགས་བཤད་ཅིང་། ནང་སོ་ཉིད་ཀྱིས་བསྐུལ་ཏེ། ཀ་ལ་པའི་ཡིག་ཆ་ཕྲན་ཚེགས་
ཀྱང་བརྩམས། རྒྱལ་མཁར་རྩེ་ན་ཡོད་པའི་བཀའ་གྱུར་བསྟན་འགྱུར་ལས། སྟག་
རྩེ་ན་མེད་པ་རྣམས་མནན་(བསྣནཾ）། རྒྱལ་མཁར་རྩེ་ན་མེད་པ་ཁ་ཅིག་སྟག་
རྩེ་ནས་སྤྱན་དྲངས་ཏེ་བྱོན། དེ་ནས་གོང་དཀར་རྡོ་རྗེ་གདན་དུ་ཕེབས། གནས་
མཇལ་བ་དང་། མཁས་ཤིང་གྲུབ་པའི་སྐྱེས་ཆེན་དམ་པ་རྗེ་བཙུན་ཀུན་དགའ་
རྣམ་རྒྱལ་མཇལ་ཏེ། འབེལ་བའི་བཀའ་མཆིད་མང་རབ་ཏུ་མཛད་པས། རྗེ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དེའི་ཞལ་ནས། དྲུང་པ་སྔར་ནས་སྙན་པ་ཆེབར་འདུག དེ་བས་ཀྱང་མཇལ་
ནས་ཡིད་ཆེས་ཤིང་ཡ་མཚན་པ་ཞིག་བྱུང་གསུངས་ནས་ཐུགས་དགེས་པ་ཆེན་
པོས་སྲིད་ན་ཆེན་པོ་མཛད་ཅིང་། རིགས་གནས་ཐམས་ཅད་ལ་དྲི་བརྩད་དོགས་
དཔྱོད། ཕྱག་ལེན་བསྐོར་གྱི་སྔགས་མང་པོ་ལ་བྱིངས་སྒྲུབ་ཀྱིས་གཏན་ལ་ཕན་
པའི་ཞུ་དག་སོགས་མཛད་ཅིང་། བརྟག་གཉིས་སྐད་དོད་ངོ་སྤྲོད་འབུལ་བ་དང་
། དེའི་རྒྱ་དཔེ་ཕྱག་བྲིས་མཛད་པ་དང་། ཀ་ལཱ་པའི་གཞུང་ལས་འཕྲོས་པའི་
དོགས་དཔྱོད་འབུལ་བ་སོགས་མཛད་ཅིང་། གྲྭ་བ་ཁ་ཅིག་ལ་སྒྲའི་ས་རིས་ཀྱང་
བཤད་པ་མཛད། གཞན་ཡང་གསུང་རབ་མང་པོ་རྒྱ་དཔེ་ལ་གཏུགས་པའི་ཞུ་
ཆེན་སོགས་མཛད་དོ། དེ་ནས་གསུང་ཆོས་ཀྱང་འདི་དག་གསན་ཏེ། རས་ཆེན་
པའི་གཏུམ་མོ། གཟའ་ཡུམ་གྱི་དབང་། གུར་ལྷ་བརྒྱད་མ་དང་ལྷ་བཅུ་གཉིས་
མ་གཉིས་ཀྱི་ཐུན་མོང་གི་དབང་བཀའ། བདེ་མཆོག་ལོ་ཧི་པའི་དབང་། ནག་
པོ་པ། དྲིལ་བུ་པའི་ཡོན་ཏན་ལྷ་ལྔ་དང་ལུས་དཀྱིལ་གྱི་དབང་། གཤིན་རྗེ་གཤེད་
དམར། ཞལ་དགུ་པ། ཞལ་དྲུག་པ། ཞལ་གསུམ་པ། ཞལ་གཅིག་པ་དང་
བཞིར་ཡོད་པའི་ཞལ་དགུ་པ་འཇིགས་བྱེད་བཅུ་གསུམ་མའི་དབང་། ཞལ་གཅིག་
པ་གཤེད་དམར་བཅུ་གསུམ་མའི་དབང་། མི་གཡོ་བའི་སེམས་དཔའ་སུམ་བརྩེགས་
ཆུ་བསྲུངས་དང་བཅས་པའི་རྗེས་གནང་སོགས་གསན་ཏེ། སླར་ཡང་གཙང་
ལ་ཐེགས། དཔལ་འཁོར་སྡེ་ཆེན་དུ་ཞུ་དག་གི་འཕྲོ་མཛད་བཞིན་པ་ལས། ལན་
གཅིག་གཟིམས་ལམ་ན། ཞུ་དག་པའི་སྐུ་ཆས་དོ་དམ་པ་ཆོས་ཁྲིམས་བསོད་དོན་
པ་ཟེར་བ་ཅིག་ཡོད་པ། ཁོང་གི་སྐུ་འགག་གཅིག་ཕུལ་བྱུང་བ་སྐུ་ལ་བསྣམས་
པས། གོང་པ་གྲག་ལྡན་རྣམས་གསེར་ཆོས་ལས་བྱས་པར་འདུག་པས། འདི་
གང་ཡིན་མི་རུང་ངམ་གསུངས་པས། མེ་བཏོང་བ་ལ་འཁོ་བ་ཡིན། འོ་ན་མདུན་
དེའང་གསེར་ཆོས་ལས་བྱས་པ་ཡིན་ཟེར་བ་རྨིས་པས། གཟིམས་སད་མ་ཐག་
ཞུས་དག་ནི་སྔར་བསྟན་པ་བསམ་ནས་བགྱིས་པ་ཡིན་ནའང་། རྨི་ལམ་འདིས།



རྗེ་བཙུན་ཞ་ལུ་ལོ་ཙཱ་བའི་རྣམ་ཐར།
ད་ནི་དཀོར་གྱི་རང་བཞིན་དུ་ཟད་དོ་དགོངས་ནས་ཏེ། དེ་ནས་ཐབས་མཁས་
ཀྱི་ཞུ་དག་གི་ཁུར་འབུལ་བ་མཛད་ནའང་། ཞ་ལུ་སོགས་སུ་ལོ་གཅིག་ལྷག་ཙམ་
བཞུགས་ཏེ། སྐུ་ཉེ་བསྐོར། ཞལ་སློབ་གསར་རྙིང་སོགས་མང་པོ་ལ་གསུང་
ཆོས་དང་། བསླབ་བྱ་སོགས་གང་ལ་གང་འདུལ་གྱི་སྒོ་ནས་འགྲོ་དོན་མཛད་ཅིང་
། འགྱུར་ཐོར་བུ་དང་། སྐུ་ཞང་རིན་པོ་ཆེ་ལ་གསུང་ཆོས་གསན་པ་དང་། དུས་
འཁོར་ཕྱག་ཆེན་སོགས་ཁ་ཅིག་གིས་བསྐུལ་བ་པོ་མཛད་ཅིང་། ཞ་ལུ་མཁན་
ཆེན་ཆོས་གྲུབ་པ་ལ་ཆོས་འབྲེལ་ཀྱང་གསན་ཏེ། མདོར་ན་ཉིན་ཞག་རེ་རེ་ཞིང་
ཡང་ཆོས་སྤྱོད་བཅུ་མ་ཆག་པ་མཛད་པ་ཡིན་ནོ། དེར་ནས་སྔར་གོང་དཀར་རྡོ་
རྗེ་གདན་ནས་ཕེབས་དགོས་པའི་བཀའ་ལུང་ཡོད་པ་སོགས་ཀྱིས། ཆུ་ཕོ་སྟག་
ལོའི་ནང་དུ་དབུས་ལ་ཕེབས། གོང་དཀར་དུ་ཆོས་རྗེ་རིན་པོ་ཆེ་རྡོ་རྗེ་གདན་པ་
ལ་ཆོས་ཁ་ཅིག་གསན་པ་དང་། འབེལ་བའི་མཆིད་འབུལ་བ་སོགས་མཛད། དེ་
དུས་རྒྱལ་བ་དཀོན་མཆོག་ཡན་ལག་གི་སྤྲུལ་པ། ཞལ་དམར་བ་བཞི་པ་རྗེ་བཙུན་
སྤྲུལ་པའི་སྐུ། རིན་པོ་ཆེ་དཔལ་ཆོས་ཀྱི་གྲགས་པའི་ཞལ་སྔ་ནས་ཕེབས་པ་དང་
མཇལ་ཏེ། བྱིན་རླབས་ཞུ་བ་མཛད་ཅིང་། སྙན་གྲགས་ཆེན་པོ་ཡོད་པས་ཐུགས་
མཐོང་ཆེན་པོ་མཛད་དོ། དེ་ནས་སྡོམ་པ་ལ་ཉེས་ལྟུང་གི་དྲི་མ་མེད་ཅིང་། དཔལ་
ཕག་མོ་གྲུབ་པ་ལ་སངས་རྒྱས་དངོས་ཀྱི་སྣང་བ་དང་མ་བྲལ་བ་ཉེ་གནས་སྟག་ལུང་
ཐང་པ་ཞེས་སྐྱེ་བོ་ཐམས་ཅད་ཀྱི་རྣ་ལམ་དུ་གྲགས་པའི་གྲྭ་པོ་ཆེན་པོ་སྟག་ལུང་དུ་
ཕེབས་ཏེ། སྒྲུབ་བརྒྱུད་བསྟན་པའི་བདག་པོ་མཁས་གྲུབ་སྟག་ལུང་རིན་པོ་ཆེ་
ངག་དབང་གྲགས་པའི་ཞབས་དྲུང་མཇལ་བ་ལ་ཐེགས་ཏེ། དེ་ཡང་། རྗེ་སྟག་
ལུང་པ་དེ་ཉིད་སྒྲ་ལ་མཁས་པར་བདོག་པས། རིག་གནས་ཕལ་ཆེ་བ་ལ་དྲི་བརྩད་
དང་འབེལ་གཏམ་མང་པོ་མཛད་པས། མཁས་པ་མཁས་པའི་དྲུང་ན་མཛེས་པ་
དེ་བྱུང་གདའ་བས། རྗེ་དེ་ཉིད་ཀྱི་གསུང་ལས། ཁ་སང་སྔ་ཐོག་སྣེ་གདོང་ནས་
གོང་མའི་ཆབ་ཤོག་བྱུང་བ་ན། འདིར་ལོ་ཙཱ་བ་མཁས་པ་ཆེན་པོ་ཞིག བྱོན་པས།



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
སྔར་མ་འགྱུར་བ་བསྒྱུར་བ་དང་། འགྱུར་བཅོས་སོགས་མཛད་ཀྱི་ཡོད་པས།
མཚན་བརྗོད་འགྲེལ་པོ་སོགས་རྒྱ་དཔེ་དགོས་གསུང་བ་བྱུང་བས། དེ་རང་མི་
བདེན་སྙམ་ནས། སྔོན་གྱི་ལོ་ཙཱ་བ་དེ་ཚོ་ལས་མཁས་པ་དག་མི་ཡོང་། དུས་
ཕྱིས་ཀྱི་ལོ་ཙཱ་བ་འདི་ཚོ་རག ཀ་ལཱ་པའི་ས་རིས་འདི་ཙམ་ལས་ཤེས་པ་མི་སྣང་
ཟེར་བའི་ཞུ་ལན་བྱས་ཏེ། ཁྱེད་རག་ལོ་ཙཱ་བ་ཆེན་པོར་སྣང་གསུངས་ནས། དགེས་
པ་ཡང་ཆེན་པོ་བྱུང་། སྲིད་ཞུ་བླ་ལྷག་པ་མཛད་དོ། སྒྲ་ལ་བསྟེན་པའི་དོགས་
པ་མང་པོ་གདའ་བ་རྣམས་སེལ་ནུས་པ་བྱུང་ཞིང་། གུར་གྱི་རྒྱུད་འགྱུར་བཅོས་
སོགས་མཛད། ཆོས་རྗེ་ཀུན་སྤངས་པ་ལ་ཀ་ལཱ་པ་བསྟན། ལཉྫསོགས་དབྱངས་
ཡིག་ཁ་ཅིག་བསླབས་གཞན་ཡང་ཞུ་ཆེན་དང་། ཕག་མོ་སྒྲུབ་ཐབས་ཞིག་ལ་
བིརྱ་ད་མཆོས་པ་སོགས་མཛད་པས་ཤིན་ཏུ་དགེས་དེ། ད་རེས་དྲུང་པ་བྱོན་པ་
འདི་ལ་དོན་ཆེན་པོ་བྱུང་གསུངས་ནས་བྱ་དགའ་མང་དུ་མཛད། དེ་དུས་ན་རོ་
ཆོས་དྲུག་དང་། དད་པའི་རྦ་རླབས་སོགས་ཀྱི་ཆོས་ཀྱང་གསན་ཏེ། དེ་ནས་
སླར་གཙང་ལ་ཐེགས། ཞ་ལུ་དཔལ་འཁོར་སྡེ་ཆེན་སོགས་སུ་ཆོས་འཆད་ཉན།
བསྒྱུར་ཞུས་སོགས་བསྟན་པ་རིན་པོ་ཆེ་ལ་ཅི་ཕན་གྱི་བྱ་བ་ཁོ་ནས་དུས་འདའ་ང་
མཛོད་ཅིང་། དེ་དུས་གོང་དཀར་རྡོ་རྗེ་གདན་ནས་རྗེའི་བཀའ་ལུང་གིས་གུར་
ཞལ་གྱིསྔགས་རྣམས་ངོར་ན་རྒྱ་དཔེ་བཞུགས་པ་ལ་གཏུགས་པའི་ཞུ་དག་དགོས་
བྱུང་བས་ངོར་དུ་ཐེགས་ཏེ། ཀྲྀ་ཡ་ས་མུཙྪ་ལ་གཏུགས་པའི་ཞུ་ཆེན་དང་། གཞན་
ཡང་འགྱུར་བཅོས་མང་པོ་མཛད་ཅིང་། མཁས་པ་ཆེན་པོ་ཆོས་རྗེ་གོ་བོ་རབ་
འབྱམས་པ་ལ་དབུ་མ་འཇུག་པའི་ཞིབ་བཤད། གསང་འདུས་འཇིག་རྟེན་དབང་
ཕྱག་གི་དབང་སོགས་ཆོས་ཀྱང་གསན་ནོ། དེ་ནས་སྔར་སྣེ་གདོང་གོང་མ་ཆེན་
མོ་དང་། སྟག་ལུང་ཕ་རིན་པོ་ཆེ་དང་། རྗེ་རྡོ་རྗེ་གདན་པ་སོགས་ཀྱིས་ཞལ་ལྟ་
ནན་ཏན་ཡོད་པ་སོགས་ཀྱི་འབྲུག་ལོ་ལ་དབུས་སུ་ཕེབས་ཏེ། རྡོ་རྗེ་གདན་སོགས་
སུ་ཕེབས་དགོངས་མཛད་ནའང་། དབུས་གཙང་གི་དམག་རྣམས་ཀྱི་ནག་སོགས་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
སུ་འཛིངས་པས་ལམ་བཀག་སྣང་བས། སྣེ་མོ་ཕྱོགས་ནས་བརྒྱུད་དེ་སྟག་ལུང་
དུ་ཕེབས། རྡོ་རྗེ་རྣལ་འབྱོར་མའི་སིནྡྷུ་རའི་མཎྜལ་དུ་བྱིན་རླབས་མཛད་ནས། རྡོ་
རྗེ་རྣལ་འབྱོར་མའི་མངོན་དཀྱིལ་གྱི་ལུང་། ཆོས་དྲུག་གི་ཉམས་ཁྲིད། སྟག་
ལུང་ཐང་པས་མཛད་པའི་ཆོས་དྲུག་གི་ལུང་། དེ་དག་གི་རྒྱབ་ཆོས་ཕག་མོ་གྲུ་
པའི་བཀའ་འབུམ་པོ་ཏི་བཞིའི་ལུང་ཚང་མ། ཕྱག་རྡོར་འཆི་བདག་འཇོམས་པའི་
དབང་། འཇིགས་བྱེད་ལྷ་དགུའི་དབང་། དེའི་མངོན་རྟོགས། ལས་གཤིན་
གཏོར་ཆོག་ཉིད་ཀྱིས་མཛད་པ། ཕྱག་བཞི་པའི་རྗེས་གནང་། བུམ་དབང་བཅུ་
གཉིས་པ་དང་སྐུ་རགས་མའི་ཁྲིད། འབྲི་ཁུང་པའི་བཅུ་ཆོས་དང་སུམ་ཆོས། རྒྱུད་
བླ་དང་སྤྱོད་འཇུག ཡིད་བཟང་རྩེ་པའི་གསུང་ལ་ཟིན་བྲིས་ཉིད་ཀྱིས་མཛད་པ།
ཟབ་གསལ་ལྟ་ཁྲིད། རྗེ་བོ་དོང་བའི་གསུང་ལ་ཉིད་ཀྱིས་ཟིན་བྲིས་མཛད་པ། སྤྱོད་
བསྡུས་སྒྲོན་མེ། རིམ་ལྔ། རྣམ་བཞག་རིམ་པ། གྲོལ་ཐིག བདག་བྱིན་རླབས་
ཀྱི་རིམ་པ། གུར་རྟག་པ་གསུམ། སྦྱོང་རྒྱུད། སྡུད་པ། བཤེས་སྤྲིང་། དོ་ཧ་
བསྐོར་གསུམ། དམངས་དོ་ཧའི་རྣམ་བཤད་། རྗེ་ཡིད་བཟང་རྩེ་བས་མཛད་
པ། བྱམས་ཆོས་ལྔ་། ནཱ་རོ་གསང་སྤྱོད་ཀྱི་ཁྲིད། སྤྱོད་ཡུལ་བསྐོར། ཀུན་
རིག་ཆོ་ག་ཉིད་ཀྱིས་མཛད་པ་གཞན་ཕན་འོད་ཟེར་སོགས་སྔ་ཕྱི་མང་དུ་གསན་
ནོ། དེ་དུས་སྟག་ལུང་པའི་ཞལ་ངོ་དང་བནྡྷེ་མང་པོ་ལ་སྒྲ་བསླབས། དེ་ནས་
སྣེ་གདོང་དུ་ཕེབས། སྤྱན་སྔ་རིན་པོ་ཆེ་ཚེས་གཉིས་པས་སྲིད་ཞུ་ཆེ་ཐང་དུ་མཛད་
ཅིང་
། མཆི་མེད་མཛོད་ཀྱི་འགྲེལ་པ་འདོད་འཇོ་བསྒྱུར་གསུངས་པས། སྔ་འགྱུར་
མི་བདེ་བར་ཡོད་པ་ལ་འགྱུར་བཅོས་དང་། སྔར་མི་འགྱུར་བའི་ཕྱེད་པོ་བོད་ལ་
འཁོ་བར་བཏུས་ཏེ་བསྒྱུར་བ་སོགས་མཛད་ཅིང་། འབོལ་བའི་མཆིད་སོགས་
ཀྱིས་མཉེས་པར་མཛད་དོ། དེ་ལྟར་སྣེ་གདོང་དུ་བཞུགས་ཚེ། ཆོས་རྒྱལ་མིའི་
དབང་པོ་བསྟན་པ་སྟོབས་ཀྱིས་འཛིན་པ་སྔོན་གྱི་རྒྱལ་བློན་དེ་དག་གི་སྤྲུལ་པ་ལྟ་
བུ་ཡར་རྒྱབ་དཔོན་ཆེན་ཀུན་དགའ་བསོད་ནམས་རིན་ཆེན་ངག་གི་རྒྱལ་པོ་བའི་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཞལ་སྔ་ནས་ཀྱིས། རྗེ་འདིའི་སྙན་པ་གསན་ཏེ། སྣེ་གདོང་དུ། དེ་ན་སྔར་གྱི་
ཞལ་ལུ་ལོ་ཙཱ་བ་དེ་མིན་པའི་ཞལ་ལུ་ལོ་ཙཱ་བ་མཁས་པ་རོང་གཅིག་ཡོད་འདུག་
པ་སྤྱིར་འདི་ཕྱོགས་སུ་འབྱོན་པའི་ལུང་ཞུ་ཟེར་བའི་ཞུ་ཡིག་མཛད། སྔར་གྱི་ཞལ་
ལུ་ལོ་ཙཱ་བ་མིན་པའི་ཟེར་བ་དེ། ཞལ་ལུ་པ་རབ་འབྱམས་པ་བཀྲ་ཤིས་རིན་ཆེན་
པ་ལ་ཞལ་ལུ་ལོ་ཙཱ་བ་ཟེར་བའི་མིང་ཡོད་པས་ཡིན་སྐད་དོ། དེ་ནས་བསྟན་པ་
དང་སེམས་ཅན་གྱི་དོན་འགྱུར་བར་དགོངས་ནས། གཞིས་པ་ལྷུན་གྲུབ་གླིང་
དུ་ཕེབས། མིའི་དབང་པོ་དེ་ཉིད་མཁྱེན་པའི་སྤྱན་ཡངས་ཤིང་། ཐུགས་དད་
ཆེན་པོས་བསྟན་འཛིན་གུས་པས་མཆོད་པ་ཡིན་པས། སྲིད་ཞུ་གྱ་ནོམ་སུ་བསྒྲུབས་
ཤིང་། ཆོས་ཀྱི་དོགས་པའང་མ་ལུས་པ་དཔྱད་དེ་མ་དཔེ་ཚིག་འགའ་མི་གསལ།
སྔར་ཆོས་རྗེ་དགེ་བཟང་པ་ལ་ཀ་ལཱ་པའི་ས་རིས་དུ་མ་གཅིག་གསན་སྣང་ཡང་།
ཁོང་གིས་བསླབས་ཚུལ་དེ་སྔོན་གྱི་བཤད་སྲོལ་ཐོག་མ་ནས་བྱིངས་དང་བཅས་པའི་
ཚེགས་ཆེན་པོ་དེ་ཁ་ཡིན་སྣང་བས་ཐུགས་ལ་མ་ལོང་སྐད། དེ་ནས་རྗེ་ཉིད་ལ་
གསན་ཏེ། མན་ངག་གི་བཤད་པ་མཛད་པས་ལེགས་པར་མཁྱེན། བརྒྱད་སྟོང་
པ་ལས་རྒྱ་ཀློག་སོགས་ཀྱང་བསླབས། གཞན་ཡང་ཆོས་མང་པོ་ལ་འབེལ་བའི་
མཆིད་ཀྱིས་མཁས་པར་མཛད་དོ། དེ་ལྟར་རེ་ཤིག་མི་དབང་དམ་པ་དེ་ཉིད་ཀྱིས་
བསྙེན་ཅིང་བསྐུར་ཏེ་བཞུགས་པ་ལས་སྐྱེ་བོ་མང་པོ་ལ་བློ་དང་མཚམས་པའི་ཆོས་
ཀྱང་བསྟན་ཏེ། ཕན་གདགས་པ་དང་། ཆོས་བསྒྱུར་བ་དང་། རྩོམ་པ་དང་།
ཞུ་ཆེན་སོགས་མཛད་དེ། བསྟན་པ་རིན་པོ་ཆེ་ལ་ཕྱགེ་བྲིས་རྒྱུན་ཆགས་པ་མཛད་
པ་ཡིན་ནོ། དེ་ནས་སྤྲེའུའི་ལོ་ལྷོ་ནུབ་གླིང་དུ། གར་དབང་སྤྲུལ་པའི་སྐུ་རིན་
པོ་ཆེ་ཞྭ་དམར་ཅོད་པན་འཛིན་པ་བཞི་པའི་ཞལ་སྔ་དང་ཕེབས་པ་དང་མཇལ་ཏེ།
ཆོས་ཀྱི་གཙུག་ལག་མང་པོ་ལས་བརྩམས་པའི་གླེང་སློང་མཐའ་ཡས་པ་མཛད་པས།
མཁས་པ་ཆེན་པོར་དགོངས་ཏེ། བསྔགས་བཀུར་གྱ་ནོམ་པའང་མཛད་ཅིང་།
དེ་ནས་སློབ་དཔོན་དབྱིག་གཉེན་ལ་རང་ལས་མཁས་པའི་སློབ་མ་བཞི་ཡོད་པར་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
གྲགས་པའི་མངོན་པ་རང་ལས་མཁས་པ་སློབ་དཔོན་བློ་གྲོས་བརྟན་པས་མཛད་
པ། མཛོད་འགྲེལ་གནམ་ལུགས་ཐོབ་ཟེར་གྱི་རྒྱ་དཔེ་ལ་སྟོད་བྱང་པའི་བདག་
པོ་རྣམ་རྒྱལ་གྲགས་པའི་ཕྱག་ཏུ་བྱུང་བ་ཆོས་རྗེ་ཡིད་བཟང་རྩེ་བའི་ཕྱག་ཏུ་ཕུལ་
ཏེ། བསྒྱུར་བའི་རྩིས་མཛད་ནའང་། སྐུ་ནས་བྱོན་ཅིང་སྤྱན་འགྲིབ་པ་སོགས་
ཀྱིས་མ་འགྱུར་བ་དེ་རྗེས་སྤྱན་སྔ་རིན་པོ་ཆེས། བདག་ཉིད་ཆེན་པོ་འདི་ལ་བསྒྱུར་
བ་བསྐུལ་ཏེ། ལྷུན་གྲུབ་གླིང་དུ་བསྒྱུར་བའི་མགོ་བཙུགས་ནས་ཀོང་པོ་བར་ཞབོས་
འབྲིང་མཛད། ལེགས་པར་བསྒྱུར་ཞིང་གཏན་ལ་ཕབ། དེ་ཡང་སྤྱིར་འགྱུར་
བྱེད་པ་ལ། ཀ་ཙན་སོགས་སྒྲ་མདོ་རྣམས་ཀྱི་དོན་ཕྱིན་ཅི་མ་ལོག་པར་བློ་ཡུལ་
དུ་ལོངས་པ་གཅིག་དགོས། དེ་ནས་སྐད་དོད་རྣམ་གྲངས་ཐུག་པ་མེད་པ་ཞིག་
ལ་བྱང་བ་ཅིག་དགོས། ཆོས་གང་དང་གང་བསྒྱུར་བ་དེ་དང་དེའི་ཆོས་སྐད་དོན་
དཔྱིད་ཕྱིན་པ་ཤེས་པ་ཞིག་དགོས། སྙན་ངག་མངོན་བརྗོད་སོགས་ཀྱང་བྱང་
ཆུབ་པ་ཞིག་དགོས། དེ་རྣམས་ཚང་བ་དང་། དང་པོར་རྒྱ་དཔེ་ལས་ཚིག་དོན
ཤེས་པར་བྱས། དེ་ནས་དོན་དང་ཡང་མི་འགལ་ལ་བོད་ལ་ཡང་གང་བདེར་བསྒྱུར་
ན་འགྱུར་བཟང་འོང་བ་ཡིན། བདག་ཉིད་ཆེན་པོ་འདི་ལ་དེ་རྣམས་མ་ལུས་པ་
མངའ། དེ་ལ་སྔོན་གྱི་ལོ་ཙཱ་བ་ཚོ། པཎྜིཏ་ལ་དྲིས་ཆོག་པས་ཅུང་དེ་སླ། དིང་
སང་པཎྜིཏ་མི་གདའ་བས། ལོ་ཙཱ་མཁས་པ་རང་མ་གཏོགས་འགྱུར་མི་ཐུབ། བདག་
ཉིད་ ཆེན་པོ་འདིས་ནི་ཆོས་གང་བསྒྱུར་ཀྱང་མཁས་པ་ཡིན། དེ་ཡང་ཤིན་ཏུ་
དཀའ་བ་རྣམས་ཀྱང་ཐུགས་བསམ་ལེགས་པར་བཏང་ནས་མི་མཁྱེན་མི་སྲིད་དེ།
འཇམ་པའི་དབྱངས་དང་མི་གཉིས་པ་ཁོ་ནར་རིག་པར་བྱ་སྟེ། བློ་ལྡན་རྣམས་
ཀྱིས་སོ། དེ་ལྟར་འགྱུར་མཛད་པ་སོགས་ཀྱི་རིང་དུ་སྤྱན་སྔ་རིན་པོ་ཆེའི་ཞབས་
ལ་གསུང་ཆོས་ཀྱང་འདི་དགུ་གསན་ཏེ། མདོ་ཏིང་ངེ་འཛིན་གྱི་རྒྱལ་པོ། འདུལ་
བ་མེ་ཏོག་ཕྲེང་བརྒྱུད། ཤེར་ཕྱིན་བརྒྱད་སྟོང་པ། ཆོས་རྗེ་མཁའ་སྤྱོད་དབང་
པོའི་བཀའ་འབུམ་ཡོངས་རྫོགས། མདོ་སྡེ་མངོན་པར་འབྱུང་བ། སྒམ་པོ་པའི་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཐར་རྒྱན། ཐམས་ཅད་མཁྱེན་པ་རང་བྱུང་རྡོ་རྗེའི་བཀའ་འབུམ་གྱི་ལུང་རྣམས་
གསན། བདེ་མཆོག་མཁའ་འགྲོ་རྒྱ་མཚོའི་དབང་། གྲུབ་ཆེན་ཡུ་མོའི་གསལ་
སྒྲོན་བཞིའི་ལུང་། གསེར་སྡིགས་པ་གཞོན་ནུ་འོད་ཀྱི་གསང་འདུས་རིམ་ལྔའི་
ཁྲིད་ཡིག་གདམས་ཕྲན་དང་བཅས་པ། རིམ་ལྔའི་ཁྲིད་ཡིག་རྗེ་བུས་མཛད་པ།
འགྲེལ་པ་སྒྲོན་གསལ་གྱི་ལུང་དང་། ཨུ་རྒྱན་བསྙེན་བསྒྲུབ་ཉམས་ཁྲིད་དུ་གསན་
ནས། རྩ་བ་ཟླ་སེང་གི་འགྲེལ་པ་དང་བཅས་པ། ཁྲིད་ཡིག ལོ་རྒྱུས། གེགས་
སེལ། ཡིག་ཕྲན་བསྐོར། གྲུབ་ཆེན་པའི་རྣམ་ཐར། ཕྲེང་བསྐོར་ཚང་བ་དང་
བཅས་པ་གསན། མདོ་སྡེ་ལས་བརྒྱའི་ལུང་། འབྲི་ཁུང་ཟབ་ཆོས། ཙནྡྲ་གོ་
མིས་མཛད་པ་འཇམ་དབྱངས་བསྟོད་པ་མཇིང་ཡོན་དུ་གྲགས་པ་རྣམས་ཀྱི་ལུང་
གསན། གཞན་ཡང་དེ་དུས་ཆོས་མང་པོ་གསན་པར་གདའ་ཡང་། གསན་
ཡིག་ལ་མ་བཏབ་པ་སྣང་ངོ༌། དེ་དུས་སྒེར་པ་ཁ་ཅིག་ལ་གསུང་ཆོས་འཆད་པ་
དང་། རྗེ་སྤྱན་སྔ་ཉིད་ལ་གསན་པ་དང་། ཆོས་བསྒྱུར་བ་དང་། འདྲི་བ་དང་།
ཐུགས་དམ་ཟབ་མོ་ལ་མཉམ་པར་འཇོག་པ་སོགས་ཏོ། པཎ་ཆེན་ཤཱཀྱ་རིའི་རྣམ་
ཐར་ལས་འབྱུང་བ་ལྟར་རོ། ཉིན་ཞག་ཕྲུགས་རེ་བཞིན། མི་ཕམ་པས་དབུས་
མཐའ་རྣམ་འབྱེད་དུ་བཤད་པའི་ཆོས་སྤྱོད་བཅུ་མ་ཆག་པ་མཛད་ཅིང་། ཀོང་
པོའི་སྐྱེ་བོ་ཤིང་ལྟར་གྱོང་བ་མང་པོའང་ཆོས་ལ་བཙུད་དོ། དེ་དུས་ཀོང་པོ་ཞིག་
གིས་ཕོར་ལྟང་གཅིག་ཕུལ་བྱུང་བ་དེ་ཕྱག་ཕྱིར་ཁམས་པ་བཙོན་འགྲུས་བྱ་བ་གཅིག་
ཡོད་པ། ཁོས་ཕོར་ལྟང་ཁྱེར་ནས་བྲོས་པ་ཉེ་གནས་པ་རྣམ་པ་དང་སྒར་པས་ཟིན།
ཁྲིམས་ལ་གཏུགས་པའི་ཉེས་པ་བྱུང་བ་ལ། རྗེ་ཉིད་འགྲོ་བ་ཐམས་ཅད་ལ་བཅོས་
མིན་ཀྱི་བྱམས་སྙིང་རྗེ་མངའ་བས་བཀའ་གནང་སྟེ། ཕོར་པ་བློས་བཏང་། དགེ་
བའང་བསྔོས་ཚར་གསུངས་ནས་ཕོར་ལྟང་ཁོང་རང་ལ་གནང་ནས་ཉེས་མེད་མཛད་
པ་སོགས་བྱང་ཆུབ་སེམས་དཔའི་སྤྱོད་པ་མང་པོ་མཛད་དེ་ཀུན་གྱིས་དད་པ་དང་
འབུལ་ནོད་ཀྱང་མང་རབ་ཏུ་བྱུང་། ཁྱད་པར་ཀོང་པོའི་བར་དེ་ལ་སྤྱན་སྔ་རིན་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
པོ་ཆེའི་དྲུང་ཀ་ལཱ་པའི་ས་རིས་དང་། རྒྱ་ཡིག་མི་འདྲ་བ་མང་པོའི་ཀློག་སོགས་
ཐ་སྙད་སྐོར་མང་པོ་ཕུལ། གཞན་ཡང་གསུང་རབ་མང་པོའི་གླེང་བསླང་འབུལ་
བ་སོགས་མཛད་དེ། མཁས་པའི་བྱ་བ་རྣམ་གསུམ་གྱི་འཁོར་ལོ་རྒྱུན་མི་འཆད་
པར་མཛད་དོ། དེ་ནས་ཁྱི་ལོ་སྤྲུལ་སྐུ་རིན་པོ་ཆེའི་ཕྱག་ཕྱི་མཛད་དེ་ཕྱིར་ཕེབས།
དེ་དུས་སྔར་ཀོང་པོ་ལ་ཐེགས་ཚེ། སྣེ་གདོང་ཞོལ་དུ་སྡེ་པ་ཡར་མར་གྱི་ཕུལ་བའི་
ན་བཟའ་ཁ་ཅིག་ཡོད་པ་གནས་ཚང་ལ་བཅོལ་ཡོད་པས། ཕྱིར་ཕེབས་དུས་ཁོང་
གིས་བཙོངས་ཚར་སྣང་བས། ཕྱག་ཕྱི་རྣམ་པས་སྣེ་གདོང་དུ་ཞུས་པའི་ཉེས་དམིགས་
ལ་ཐུག་ནའང་། རྗེ་ཉིད་ཀྱིས། གཏོད་ལན་ཀྱང་མི་དགོས་ན། ཁྲིམས་ལྟ་ཅི་
སྨོས་པའི་ཞུས་སྣང་ཀྱང་མཛད་པ་ལས། ཉེས་མ་བྱུང་ཞིང་། གོང་མ་ཆེན་པོའང་
བྱང་ཆུབ་སེམས་དཔའི་སྤྱོད་པར་གདའ་གསུངས་ནས་དད་སྐད། དེ་ནས་བསམ་
སྡེར་ཕེབས། གཡའ་བཟང་སྤྱན་སྔ་ཆོས་ཀྱི་རྗེ་ཀོན་ཏིང་གོ་ཤྲིའི་རབ་བྱུང་གི་ལས་
སློབ་མཛད། སླར་ཡང་ཡར་རྒྱབ་ཆོས་ཀྱི་རྒྱལ་པོས་ཆེན་པོ་སྤྱན་དྲངས་ཏེ། ཕུལ་
དུ་ཕྱིན་པའི་བསྙེན་བཀུར་གྱིས་མཆོད་ནས་རེ་ཤིག་བཞུགས་ཤིང་། དེ་ཡང་ཨེ་
ཝཾ་ཐམས་ཅད་མཁྱེན་པ་དེ་ཉིད་མཁྱེན་བརྩེ་མཐའ་ཡས་ཤིང་། བསྟན་པ་ལ་གཅེས་
སྤྲས་ཆེ་ཐང་དུ་མཛད་པ་ཡིན་པས། རྗེ་འདི་ལྟ་བུའི་མཁྱེན་རབ་ཀྱིས་གསུང་རབ་
སྤྱི་དང་ཁྱད་པར་ཐ་སྙད་སྐོར་ལ་ཡིག་ཆ་རྩོམ་པ་བཞིན་བྱུང་ན། ཅི་ནས་ཀྱང་
བསྟན་པ་ལ་ཕན་པ་འདུག་དགོངས་པ་དང་། དེ་ཡང་དུས་ཕྱིས་བྱོན་པའི་སྐད་
གཉིས་སྨྲ་བ་ཕལ་ཆེར་སྐད་དོད་ཐོར་བུ་ཙམ་ལས། ཀ་ཙན་གྱི་གཞུང་ལ་གཟིགས་
ཏོག་ཚུད་པའི་གསན་སྦྱོངས་མཛད་པ་དཀོན་ཏེ། སྤང་ལོ་ཆེན་པོས་གསུངས་
པ་བཞིན་ཡིན་ན་ཅིས་ཀྱང་བརྩོམ་པའི་བསྐུལ་བ་པོ་བགྱིད་དགོངས་ནས་ཞབས་
ཏོག་ཤིན་ཏུ་བཟང་པོ་བཤམས་ཏེ། དབེན་གནས་དམ་པ་ཨེ་ཝཾ་དུ་སྤྱན་དྲངས་
རེ་ཤིག་བཞུགས་པར་གསོལ་ཏེ། ཐོག་མར་རྒྱ་དཔེ་ལ་གཏུགས་པའི་ཀ་ཙན་གྱི་
གཞུང་ལ་ཞུ་ཆེན་མཛད། དེ་ཡང་ཙན་དྲ་པའི་གཞུང་ལ་ཞུ་ཆེན་མཛད་པ་རྣམས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ནི་ཤིན་ཏུ་ངོ་མཚར་བ་ཡོད། དེ་འདྲ་བལྟས་ན། མངོན་ཤེས་ཡོད་པ་གཅིག་
མ་གཏོགས་གཞན་གྱི་ཤེས་རྒྱུར་མིན་ནོ། དེ་ནས་དང་པོ་ཀ་ལཱ་པའི་འགྲེལ་པ་
གཞུང་དོན་གསལ་བ་ཞེས་བྱ་བ། གཞུང་གི་འབྲུ་ཞིབ་ཏུ་གཉེར་ཞིང་། དཔེར་
བརྗོད་དང་བཅས་ཏེ་སྟོན་པས། ཉུང་ཞིང་དྲིལ་ལ་རྟོགས་སླ་བ་ཞིག་མཛད། ཙན་
དྲ་པའང་འགྲེལ་པ་སྒྲ་རིག་རྒྱ་མཚོའི་གྲུ་གཟིངས་ཞེས་བྱ་བ་གཞུང་དོན་དཔྱིས་
ཕྱིན་པར་རྒྱ་སྐད་བཀོད་དོ། དེ་ནས་བོད་སྐད་བཀོད་དེ་འབྲུ་བསྣན་པས་ཤིན་
ཏུ་ལེགས་པ་ཡོད། དེ་ཡང་སྔོན་གྱི་སློབ་དཔོན་ཁ་ཅིག་གིས་བྱས་པའི་བོད་འགྲེལ་
རྣམས་གཞུང་གི་འབྲུ་ཞིབ་ཏུ་གཉེར་བ་མེད་ཅིང་། དཔེར་བརྗོད་ཀྱི་ཚིག་གྲོགས་
རྣམས་ཀྱང་བྱིངས་སྒྲུབ་བྱས་པས། མང་ཆེས་ཏེ་མགོ་རྨོངས་པར་འགྱུར་བ་ལས་
མེད། རྗེ་ཉིད་ཀྱིས་མཛད་པ་འདི་ལྟ་བུ་ནི་བསྟན་པ་ལ་ཕན་པ་བླ་ན་མེད་པར་གྱུར་
བ་ཡིན་ནོ། དེ་ལྟར་རྩོམ་པ་མཛད་ཅིང་། མིའི་དབང་པོ་དེ་ཉིད་ཀྱིས་དུས་ཀྱི་
འཁོར་ལོའི་རྒྱུད་འགྲེལ་ཞུ་བའི་མཆིད་ནན་ཏན་དུ་གསོལ་ནའང་། རྗེ་ཉིད་ཀྱིས་
རང་གི་བླ་མའི་འཕྲིན་ལས་སུ་འགྱུར་བ་དགོངས་ནས་བདག་གིས་འབུལ་མི་ཐུབ་
པས། དུས་འཁོར་ལ་ཤིན་ཏུ་མཁས་པ་ཆོས་རྗེ་རིན་པོ་ཆེ་བསོད་ནམས་གྲགས་
པ་བྱ་བ་དཔལ་འཁོར་སྡེ་ཆེན་ན་བཞུགས་པས། དེ་ལ་གསན་པའི་འཐད་བཀོད་
ཞུས་པས། དེ་ཁ་བཞིན་གདན་འདྲེན་མཛད། ཡོན་མཆོད་ལྷན་དུ་གསན་པ་
ཡིན། འ་ཕ་དུས་དེང་སང་གི་བླ་མ་སློབ་དཔོན་ཚོ་ནི། རང་རེ་ལ་འཕྲིན་ལ
བྱུང་ན་དེ་ཁ་ཨ་ཚི་བ་རང་དུ་བྱེད། དམ་པ་འདི་ནི་བླ་མའི་འཕྲིན་ལས་འཕེལ་
ཐབས་ཁོ་ན་ལྷུར་མཛད་པ་ཡིན་ནོ། གཞན་ཡང་ཨེ་ཝཾ་དུ་ཆོས་བསྒྱུར་བ་དང་།
ཞུ་ཆེན་ཀྱང་མང་པོ་མཛད། སྐྱེ་བོ་དུ་མ་ལའང་བློ་དང་མཚམས་པའི་ཆོས་བཤད།
རྒྱལ་ཆེན་གླིང་དུ་དཔོན་ས་ཡུམ་པ་མཁྱེན་རབ་ཀྱི་དབང་མོ་དེ་ཉིད་དཔོན་གཡོག་
ཁ་ཅིག་ལ། ཀ་ལཱ་པའི་ས་རིས་དང་། སྡེབ་སྦྱོར་སྙན་ངག་དང་བརྒྱད་སྟོང་པའི་
རྒྱ་ཀློག་སོགས་ཐུགས་བཞེད་བསྟུན་པ་བཤད་དེ། སེམས་ཅན་གྱི་དོན་ལ་ངལ་
་ལས་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
བ་མེད་པའི་རྩོམ་པ་མཛད་ཅིང་། དེའི་ཚེ་ན། མིའི་དབང་པོ་རྒྱལ་སྲིད་ཆོས་
ཀྱི་སྙིང་པོར་སྐྱོང་བས་བསྟན་པ་སྟོབས་ཀྱིས་འཛིན་པའི་ཉིན་མོའི་དབང་ཕྱུག
།མཁྱེན་བརྩེ་ཕུལ་དུ་ཕྱིན་པ་མངའ་བའི་རྡོ་རྗེ་འཛིན་པ་ཆེན་པོ། རྗེ་བཙུན་གྲགས་
པ་རྒྱལ་མཚན་དང་དབྱེར་མ་མཆིས་པ་དཔོན་ཆེན་རིན་ཆེན་རྣམ་རྒྱལ་དབང་པོའི་
སྡེ་ཕྱོགས་ཐམས་ཅད་ལས་རྣམ་པར་རྒྱལ་བའི་ལྷའི་ཞལ་སྔ་ནས་འདི་ཉིད། སྐུ་
ན་ཕྲ་མོར་ཡོད་ནའང་། སྐུ་ཚེ་སྔ་མོ་ནས་སྨོན་ལམ་ཁྱད་པར་ཅན་མངའ་བས།
རྗེ་ཉིད་ལ་བཅོས་མ་མ་ཡིན་པའི་དད་པ་དང་དགྱེས་པ་ཆེན་པོ་ཡོད་པས། ཕལ་
ཆེར་རྗེའི་དྲུང་དུ་བཞུགས་ཏེ། གུས་འདུད་ཆེན་པོ་མཛད་ཅིང་། དེ་ནས་བདེ་
མཆོག་དྲིལ་བུ་པའི་དབང་གསན་ཏེ། དཔོན་སློབ་ཕ་དང་བུའི་རྣམ་ཐར་ལ་ངེས་
པར་གནས་པ་མཛད་ཅིང་། བསྙེན་བཀུར་གྱི་མཆོད་པ་གྱ་ནོམ་པ་བཤམ་པའི་
ངང་མི་གཡོ་བ་ཡིན་ནོ། །དེ་ནས་སྐབས་ཤིག་ཏུ་སྟག་ལུང་དུ་ཕེབས་ཏེ། ཕ་
རིན་པོ་ཆེའི་དྲུང་གསུང་ཆོས་གསན་པ་དང་། ཐ་སྙད་ཀྱི་གླེང་བསླངས་པས། དེ་
ཉིད་ཀྱི་མཁྱེན་པའང་བསྟས་པར་མཛད་ཅིང་། དེ་དུས་སྟག་ལུང་ན། སིནྡྷའི་
ཡི་གེར་བྲིས་པའི་རྒྱ་དཔེ་ཡོད་སྣང་བ། ཀུན་གྱིས་མ་ཁྲོལ་བས། རྗེ་ཉིད་ཀྱིས་
ཀློག་བསྒྱུར་མཛད་པས། མཁས་པའི་དབུས་ན་མངོན་པར་མཐོ་བ་བྱུང་སྐད་དོ།
གཞན་ཡཾང་སྐྱེ་བོ་དུ་མའི་མི་ཤེས་པ་གསལ་བར་མཛད་དོ། །དེ་ནས་ཡར་རྒྱབ་
ཏུ་ཕེབས་ཏེ་སྐབས་ཞིག་ན། རིག་པ་དང་ལུང་གིས་སྨྲ་བའི་དབང་པོ་མཁས་པ་
ཆེ་པོ་ཤར་དགས་པོའི་པཎྜི་ཏ་དོན་ཡོད་རྒྱལ་མཚན་དཔལ་བཟང་པོའི་ཞལ་སྔ་ནས།
དགེ་འདུན་བརྒྱ་ཕྲག་མང་པོས་བསྐོར་ཏེ། བྱིངས་པས་ཆོས་བར་ལ་གདན་དྲངས་
པའི་ཚེ། བྱིང་ལྷུན་གྲུབ་བྲག་ཁར་རྗེ་འདི་ཉིད་སྤྱན་འདྲེན་དུ་བཏང་བྱུང་པས།
བསྟན་པ་ལ་དགོངས་ཏེ་ཐེགས། སྒྲ་ཀ་ལཱ་པའི་ས་རིས་སྡེབ་སྦྱོར་སོགས་བཤད་
དེ་མཁས་པར་མཛད་ཅིང་། སླར་མཁས་པ་དེ་ཉིད་ལ་ཚད་མ་རྣམ་འགྲེལ་སོགས་
ཚད་སྐོར་གྱི་གཞུང་དོན་ཀྱང་ལེགས་པར་གསན་ནོ། གཞན་ཡང་དེ་དུས་མཁས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
པའི་དབང་པོ་པཎ་ཆེན་འབུམ་ཕྲག་གསུམ་པ་རིན་པོ་ཆེ་ཆོས་ཀྱི་དབང་པོ་དང་།
གཏེར་མཛོད་པ་དང་། རབ་འབྱམས་པ་བསོད་རྒྱམ་དང་། རབ་འབྱམས་པ་
གྲགས་འོད་སོགས་འཆད་ཉན་པ་ཆེན་པོ་རྣམས་ལའང་། ཀ་ལཱ་པའི་ས་རིས་སོགས་
ཆོས་མང་དུ་བཤད་དེ། དེ་དག་གི་བློ་གྲོས་མཁས་པར་མཛད་ཅིང་། གཞན་
ཡང་དབང་ལུང་མན་ངག་སོགས་ཆོས་ཀྱི་རྣམ་གྲངས་མུ་མེད་པར་བསྟན་ཏེ།
སེམས་ཅན་གྱི་དོན་རྒྱ་ཆེན་པོ་མཛད་པ་ལགས་ཤིང་། དེ་ནས་ཡང་། སླར་ཕེབས་
ཏེ། ཨེ་ཝཾ་སོགས་སུ་བཞུགས་བཞིན་པ་ལས། རབ་འབྱམས་སྨྲ་བའི་དབང་པོ་
ཆོས་རྗེ་དགེ་བཟང་པ་ལ། མཛོད་རང་འགྲེལ་གྱི་བཤད་པ་དང་། བཞི་བརྒྱ་པ་
། སྙན་ངག་དཔག་བསམ་འཁྲི་ཤིང་གི་ལུང་ཀྱང་གསོན་ནོ། དེ་ནས་གླང་ལོ།
མིའི་དབང་པོ་རྣམས་ཀྱིས། རྗེ་ཉིད་ཕྱོགས་འདིར་ཡུན་དུ་བཞུགས་པ་ཆེད་སོགས་
ཀྱིས། རྒྱ་སྟོན་ཆེན་པོ་ལྕགས་རི་པའི་གདན་སར་མངའ་གསོལ་ཏེ། དགའ་
ལྡན་བྱམས་པ་གླིང་གི་བཤེས་གཉེན་མང་པོ་ལ་བློ་དང་མཚམས་པའི་ཆོས་བསྟན་
ཏེ། བསྟན་པ་ལ་བྱི་དོར་མཁའ་ཁྱབ་ཏུ་མཛད་ཅིང་སྐྱེས་ཆེན་དམ་པ་རྒྱ་སྟོན་བྱང་
ཆུབ་རྣམ་རྒྱལ་དེ་ཉིད་ལ། ཕག་མོ་གཞུང་དྲུག་གི་བྱིན་རླབས་དང་ལུང་། དབུ་
མ་རྩ་ཤེས། ཆོས་དབྱིངས་བསྟོད་པ། བཤེས་སྤྲིང་། དབུ་མ་རིན་ཆེན་ཕྲེང་བ།
བསླབ་བཏུས། སྤྱོད་འཇུག་རྣམས་ཀྱི་ལུང་། སངས་རྒྱས་མཉམ་སྦྱོར། རིགས་
རྐྱང་དང་བསྡུས་པའི་དབང་། སྔགས་འདུལ་ཆེན་མོ། རིན་ཆེན་སྣ་རྒྱན། མི་
འཇིག་ཞ་ལུང་། དུས་འཁོར་མདོར་བསྡུས་དང་པོའི་ཊི་ཀ མངོན་རྟོགས་མཐའ་
དཔྱད། སྒྲུབ་ལེའི་ཊིཀ། ཐམས་ཅད་མཁྱེན་པ་བྱམས་གླིང་པས་མཛད་པའི་
ལུང་རྣམས་གསན་ནོ། དེ་ནས་ཡོངས་ཀྱི་དགེ་བའི་བཤེས་གཉེན་གྲྭ་པ་མངོན་
ཤེས་ཀྱིས་བཞེངས་པའི་གྲྭ་ཐང་གི་གཙུག་ལག་ཁང་མཆོད་ཁང་གི་ཁྱད་པར་
འཕགས་པ། བསྟན་པའི་རྩ་བར་གྱུར་པའི་ཁྱད་པར་དུ་འཕགས་པའི་གཙུག་ལག་
ཁང་བཞིའི་ནང་ཚན། གྲྭ་ཐང་གདན་ས་ཆེན་པོར། ཤིང་མོ་ཡོས་ཀྱི་ལོའི་འགྲུབ་



]
རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
སྦྱོར་བཟང་པོ་དང་ལྡན་པའི་ཚེས་ལ། མིའི་དབང་པོ་ཡབ་སྲབ་ཀྱིས་དགེ་འདུན་
འདུས་པ་རྒྱ་མཚོའི་གཙུག་རྒྱན་དུ་མངའ་གསོལ་ཏེ། མདོ་སྔགས་ཐ་སྙད་ལ་སོགས་
པ་རིག་པའི་གནས་ལྔའི་སྒོ་ནས་བཤད་ཉན་དབུར་རྒྱུན་ཆགས་སུ་མཛད་ཅིང་།
ནག་པ་ཟླ་བ་ལ་དཔལ་དང་པོའི་སངས་རྒྱས་ཀྱི་སྒྲུབ་མཆོད་སོགས་དགེ་རྒྱུན་མང་
པོའང་བཙུགས། མངའ་རིས་ནས་ཆོས་རྗེ་བཞི་སྡེ་པ་སོགས་དང་། ས་སྐྱེ། ངམ་
རིང་། རྟ་ནག སྐྱེད་ཚལ། གསང་ཕུ། རྩེ་ཐང་། འབྲས་སེར། ནཱ་ལེནྡྲ།
དྭགས་ཀོང་། མདོ་ཁམས་སོགས་ནས་ཆོས་ཉན་དགེ་བཤེས་མང་དུ་འདུས་པ་
ལ། གང་ལ་ཅི་འདོད་ཀྱི་ཆོས་བཤད། ཁྱད་པར་ཀ་ཙན་གྱི་གཞུང་ཆོས་སོགས་
ཐ་སྙད་ལ་བཤད་ཉན་འཁོར་ཡུག་ཏུ་བཤད། ལྷུན་གྲུབ་གླིང་དུ་མིའི་དབང་པོ་
ལ་རྡོ་རྗེ་ཕྲེང་བའི་དབང་། ལམ་འབྲས། ས་སྐྱ་བཀའ་འབུམ་གྱི་ལུང་སོགས་
མདོ་སྔགས་ཀྱི་ཆོས་མང་དུ་གསུངས། གྲྭ་ཐང་ཉིད་དུའང་། སྦྱོར་དྲུག། ལམ་
འབྲིས། གཤེད་དམར། དུས་ཀྱི་འཁོར་ལོའི་དབང་དང་། བཤད་པ་སོགས་
ལོ་ལྟར་ཆགས་ལྟ་བུ་གསུངས་སོ། དེ་ནས་ཁྱད་པར་དུ། མདོ་སྔགས་ཐ་སྙད་
དང་བཅས་པ་ལ་འགྲན་ཟླ་མེད་པའི་མཁྱེན་སྤྱན་ཡངས་པ། བོད་ཡུལ་སྡེ་སྣོད་
འཛིན་པམཐའ་དག་གི་རལ་པ་མཛེས་པར་བྱེད་པའི་ཅོད་པན། རྗེ་བཙུན་ཐུ་མི་
པཎྜི་ཏ་གསུམ་པ། བྱམས་པ་གླིང་ནས་ཆོས་ཀྱི་རྗེ་ཤྲཱི་ཝཱ་གི་ཤྭ་ར་པུ་ནྱ་བི་ཛ་ཤྲཱི་བྷ་
ཏྲའི་ཞལ་སྔ་ནས་ལ་སྔ་ཕྱིར་ཀ་ཙན་སྡེབ་སྦྱོར། སྙན་ངག་སོགས་ཐ་སྙད་སྐོར་
ཆ་ལག་དང་བཅས་པ་ཐམས་ཅད་དང་། གཞན་ཡང་དབང་ལུང་བཤོད་པ་མན་
ངག་དང་བཅས་པ་མཐའ་ཡས་པ་གསུངས་ཤིང་། མཁྱེན་པ་རྒྱ་མཚོའི་ཕ་རོལ་
དུ་སོན་པས། རྗེ་འདི་ཉིད་ཀྱིའང་། སློབ་མའི་མཆོག་ཅིག་པུར་བཞུགས་པ་ཡིན་
ནོ། དེ་ནས་སྤྲེའུའི་ལོ། སྤྲུལ་པའི་སྐུ་སྤྱན་མངའ་རིན་པོ་ཆེ་གཙང་ལ་ཐེགས་
པའི་ཞབས་འབྲིང་མཛད། འཇམ་དཔལ་གྱི་སྒྲ་མདོ་རྩ་འགྲེལ་བྱིང་གི་ཚོགས་
དང་བཅས་པ། སྔོན་བོད་དུ་མ་འགྱུར་བའི་བསྟན་བཅོས་ཁྱད་པར་ཅན་བསྒྱུར་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཞིང་། ཞ་ལུར་སྔོན་གྱི་གྲྭ་སློབ་སྐུ་ཉེ་ཕྱག་ཕྱི་བ་སོགས་ལ་ཆོས་དང་ཟང་ཟིང་གི་
སྦྱིན་པས་སྐྱངས་ཏེ། རྗེ་སྤྱན་མངའ་ཉིད་ལ་ཆོས་ཀྱང་གསན། རྩོམ་པ་དང་འགྱུར་
ཞུས་ཀྱང་མང་དུ་མཛད། གསེར་མདོག་ཅན་དུ་མ་ཧཱ་པཎྜི་ཏ་ཤཱཀྱ་མཆོག་ལྡན་
དྲི་མེད་ལེགས་པའི་བློ་གྲོས་ཀྱི་ཞལ་སྔ་ནས་ལ་འཇམ་དཔལ་གྱི་བསྟོད་པ་གང་བློ་
མའི་ལུང་ཀྱང་གསན། སྐྱེ་བོ་མང་པོ་ལ་བློ་དང་མཚམས་པའི་ཆོས་ཀྱང་མང་ཤས་
ཅིག་བཤད་དེ། བྱ་ལོ་གཙང་ནས། སྤྱན་མངའ་རིན་པོ་ཆེའི་ཞབས་འབྲིང་མཛད་
ཕྱིར་ཕེབས་སྐབས་ཤིག་ཏུ། སྟོང་ར་ཕྱོགས་སུ་སྤྱན་དྲངས། རི་དོར་ཕེབས།
སྟོང་ར་ཆོས་རྗེ་ཤཱཀྱ་དོན་གྲུབ་དཔལ་བཟང་པོ་ལ། སྔར་ནཱ་ལེནྡྲར། མཚམས་
སྦྱོར་ལྔ་པའང་གསུངས་ཞིང་། འདི་དུས་མངོན་རྟོགས་ལྗོན་ཤིང་གིས་སྟེང་ནས་
བརྟག་གཉིས་ཀྱི་བཤད་པ་སྐྱེས་བུ་དམ་པ་དེ་ཉིད་དང་ཞལ་ངོ་རྣམས་ལ་གསུངས།
གཞན་ཡང་སྐུ་ཁ་ཆོས་དྲུག་གཤེད་དམར་གྱི་དབང་། སྤྲོས་མེད་ཀྱི་ཁྲིད་སོགས་
ཆོས་ལུང་དང་བཀའ་དབང་མཐའ་ཡས་པ་གསུངས། སྒྲའི་དོགས་པའང་བཅད་
དེ་སྐྱེས་བུ་དམ་པ་དེ་ཉིད་ཀྱི་མཁྱེན་པ་བལྟས་པར་མཛད། མཁས་གྲུབ་དེ་ཉིད་
ལ། སླར་རྗེ་ཉིད་ཀྱིས་ཀྱང་། ལམ་འབྲས་པོད་དམར་གྱི་ལུང་། ན་རོ་མཁའ་
སྤྱོད་ཀྱི་དབང་སོགས་ཀྱང་གསན་ཏེ་རེ་ཤིག་ཀྱང་བཞུགས་སོ། དེ་ནས་སླར་གྲ་
ཐང་སོགས་སུ། བཤད་ཉན་སྐུ་མཚམས་སོགས་ཀྱིས་དུས་འདའ་བར་མཛད།
དཔལ་འབྱོར་རབ་བརྟན། ལྷུན་གྲུབ་གླིང་སོགས་སུའང་ཕེབས་ཏེ། གསུང་
ཆོས་སྒོ་དུ་མ་ནས་ཅི་འདོད་དུ་གསུངས། རབ་བྱུང་དང་བསྙེན་རྫོགས་ཀྱང་མང་
པོ་སྒྲུབ་ཏེ། མདོར་ན་བཙུན་པ་རྣམས་སྡོམ་པ་ལ་བཀོད། སྔགས་པ་རྣམས་དམ་
ཚིག་ལ་བཀོད། ཁྱིམ་པ་རྣམས་བསྙེན་གནས་ལ་བཀོད་དེ་སྐྱེ་བོ་མང་པོ་རྣམ་པར་
་གྲོལ་བའི་ས་ལ་འགོད་པར་མཛད་ཅིང་། དེ་ཡང་
དེ་ཡང་སྔོན་ཇོ་བོ་རྗེ་བོད་དུ་བྱོན་པ་
ལྟར་རྒྱལ་བའི་བསྟན་པ་རིན་པོ་ཆེ་ཉིན་མོ་ལྟར་མཛད་པ་ཡིན་ནོ། ཚལ་མིག་
ཏུ་ཡང་ཐོག་ཤིག་ཕེབས། རྗེ་བཙུན་བྱམས་པ་གླིང་པ་ལ་ས་སྡེའི་ལུང་། རྗེ་



རྗེ་བཙུན་ཞ་ལུ་ལོ་ཙཱ་བའི་རྣམ་ཐར།
བསོད་ནམས་བཟང་པོའི་ཞབས་ཀྱིས། ཀརྨ་པ་ལ་དབང་ཕུལ་བའི་གོས་ཆེན་
འདིངས། དཀྱིལ་འཁོར་ལས་དུས་ཀྱི་འཁོར་ལོའི་དབང་གསུངས། གཞན་ནཱ་
ལེནྡྲའི་མཁན་པོ་ཆོས་རྗེ་བཞི་སྡེ་པས་སྤྱན་དྲངས། གཞི་ཁ་སྣེའུར་ཕེབས། ཁོང་
པ་ལ་ཀ་ཙན་མ་ལག་དང་བཅས་པ། དུས་འཁོར་གྱི་དབང་སོགས་དབང་མང་
པོ་བཤད། གཞན་ཡང་སྐྱེ་བོ་མང་པོ་ལ་དབང་ལུང་སོགས་རྒྱ་ཆེར་གསུངས། མིའི་
དབང་པོ་ཧོར་དོན་ཡོད་རྡོ་རྗེ་བས་བསྙེན་བསྐུར་གྱ་ནོམ་དུ་བསྒྲུབས། ཁོང་པ་
ལ་འབེལ་གཏམ་གྱི་སྒོ་ནས་ཆོས་ཟབ་མོ་བསྟན་ཏེ། གཞན་དོན་ལ་སྐྱོ་ངལ་སྤངས་
ཏེ། དུས་ཐམས་ཅད་དེ་ཁོ་ན་ལྷུར་མཛད་པ་ཡིན། དེ་ནས་འདས་པའི་སངས་
རྒྱས་གཞན་ཕན་རྣམ་རོལ། མ་འོངས་པའི་སངས་རྒྱས་དྲུག་པ་སེང་གེ ད་ལྟར་
རྒྱལ་བའི་དབང་པོ་ཀརྨ་པར་གྲགས་པ། མཆོག་གི་སྤྲུལ་པའི་སྐུ་ཐམས་བཅད་
མཁྱེན་པ་ཆོས་གྲགས་རྒྱ་མཚོའི་ཞལ་སྔ་ནས་དང་། སྔར་འཕྲད་པོ་སོགས་སུ་
མཇལ་ཏེ། ཕྱག་ཆེན་ལྷན་ཅིག་སྐྱེས་སྦྱོར་སོགས་གསན་ཞིང་། ཀོང་པོར་ཡང་
མཇལ། ཕག་ལོ་ལ། ལྷ་སར་མཇལ་དུ་ཕེབས་ཏེ། ཆོས་མང་པོ་ལ་འབེལ་བའི་
གཏུམ་མཛད་པས། ཉིད་ལོ་ཙཱ་བ་ཆེན་མོར་འདུག་གསུངས་ནས་བསྙེན་བསྐུར་
གྱ་ནོམ་པ་མཛད་ཅིང་། ཁྱད་པར་དུ་གངས་ཅན་གྱི་ཆོས་སྨྲ་བ་མཐའ་དག་གི་
གཙུག་གི་ནོར་བུར་མངའ་གསོལ་བའི་ལས་ཁ་ཆེན་པོ་གནང་སྟེ་གནང་སྦྱིན་ཀྱང་
ཤིན་ཏུ་བཟང་པོ་མཛད་ནས། ལོ་ཙཱ་བ་ཆེན་པོ་འདི་ཉིད་ཆོས་ཐམས་ཅད་ལ་མཁས་
པ་ཡིན་པས་ཐ་སྙད་སོགས་རིག་པའི་གནས་ལྔ་འཆད་པའི་སློབ་དཔོན་དུ་མངའ་
གསོལ་བ་ཡིན་པས། གངས་ཅན་པ་རྣམས་ཀྱིས་དེ་ལྟར་གྱིས་ཤིག་པའི་ཤེལ་དམ་
བཟང་པོའང་མཛད་ཅིང་། རེ་ཤིག་ཞབས་འབྲིང་ཀྱང་མཛད་དེ་ཕྱག་ཆེན་གྱི་
ཆོས་ཀྱང་དུ་མ་གསན། ཆུ་བོ་ཨཎྜའི་གྲོང་གི་མཁན་པོ་པཎྜི་ཏ་ཆེན་པོ་ཡིད་ཀྱི་ཤིང་
ཏོ་ཞེས་བྱ་བས་ཀརྨ་པ་ལ་གདན་འདྲེན་གྱི་ཞུ་ཡིག་སྙན་ངག་ཤིན་ཏུ་བཟང་པོ་དང་
ཕྱག་ལེན་སྐོར་གྱི་སྔགས་མང་པོ་ལ་ཞུས་དག་དང་། པཎྜི་ཏ་སྒྲ་གཅན་འཛིན་གཞོན་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ནུ་དང་། ཁ་ཆེའི་རྒྱལ་པོ་ཆེན་པོ་རྣམས་ཀྱིས་ཀརྨ་པ་ལ་ཕུལ་བའི་ཞུ་ཡིག་རྣམས་
བསྒྱུར། ཨརྱ་དེ་ཝའི་ཁབ་ཀྱི་ཚེར་མ་སོགས་ཀྱང་བསྒྱུར་ཏེ་མཁས་པའི་བྱ་བས་
དུས་འདའ་བར་མཛད་ཅིང་། ཆོས་ཀྱང་མང་དུ་གསུངས། རྒྱལ་དབང་ཐམས་
ཅད་མཁྱེན་པས། མདོ་སྔགས་ཐ་སྙད་དང་བཅས་པའི་དཀའི་གནས་མང་པོ་
དྲི་བ་དམ་པོ་མཛད་པ་ལ། དྲི་ལན་དཔྱིས་ཕྱིན་ད་ཕུལ་བས། རྒྱལ་དབང་དེ་
ཉིད་ཀྱིས་མཁྱེན་རབ་ཀྱང་བལྟས་པར་མཛད། སྐྱེ་བོ་ཁག་ཅིག་ལ་ཆོས་ཀྱང་བཤད།
ཁྱད་པར་མཁས་ཤིང་གྲུབ་པའི་སྐྱེས་བུ་དམ་པ་རྗེ་བཙུན་སྨྱུག་ལ་བ་ལ་ཀ་ཙན་གྱི་
ལུང་སོགས་ཆོས་དུ་མའང་གསུང་། རྒྱ་གར་གྱི་དགེ་སློང་ཨཱརྱ་བཾ་པ་སོགས་ཁག་
ཅིག་ལ་ཆོས་ཀྱང་གསུངས་ཏེ། སེམས་ཅན་གྱི་དོན་རྒྱ་ཆེན་པོ་མཛད་དོ། དེ་
ནས་སླར་ཡང་གྲྭ་ཐང་དུ་ཕེབས་ཏེ། འབྲོང་དཀར་རྫོང་དུ། མཁས་པའི་དབང་
པོ་ཆེན་པོ་མཚུངས་མེད་ཀརྨ་ཕྲིན་ལས་པའི་ཞལ་སྔ་ནས་དགེ་འདུན་བརྒྱ་ཕྲག་དུ་
མ་དང་བཅས་ཏེ། ཆོས་བར་ལ་ཕེབས་དུས། རྗེ་ཉིད་སྤྱན་དྲངས། དུས་ཀྱི་
འཁོར་ལོའི་རྒྱུད་སོགས་ཆོས་དུ་མ་གསུངས། བཀའ་བཅུ་རབ་འབྱམས་པ་མང་
པོ་ལ་སྒྲ་ཀ་ལ་པ་ཡང་བཤད་ཅིང་། ཨེ་ཝཾ་དུའང་། རྒྱ་བླ་མ་དཔལ་ལྡན་བློ་གྲོས་
པ་ལ། དབང་བཀའ་ལམ་འབྲས་སོགས་ཆོས་མང་པོ་གསུངས། རྒྱ་ནག་ནས་
སྣེ་གདོང་པའི་ལས་ཁ་སྐྱེལ་མི་གོང་མ་རྒྱལ་པོ་རྩེ་དེའི་ཧར་ཤྲི་བ་རྣམ་པ་ལ་བསྙེན་
རྫོགས་ཀྱང་བསྒྲུབ་ཏེ། སེམས་ཅན་གྱི་དོན་རྒྱ་ཆེན་པོ་མཛད་དོ། དེ་ནས་བྱ་
ལོ་ལ་དགུང་དཀོག་ཀྱང་ཡིན་པས། རྒྱ་དྲིལ། རྟེན་ཁེབས་སོགས་མཆོད་ཆ།
གསེར་དངུལ། ཇ་གོས་དར། ན་བཟའ་སྐོར། རྟ་དྲེལ། དཀར་དཔྱད། གོ་
ཁྲབ། ཁྲོ་ཟངས། དྲི་འགག་ལི་འགག་ ལྡི་རི་སོགས་ཕྱག་རྫས་རྣམས་ཐམས་
ཅད་སྡོམ་སྟེ། ཆོས་སྡེ་ཆེན་པོ་ཞྭ་ལུར་འགྱེད་ཆེན་མཛད་པ་ཤར། དེ་དུས་ཞ་
ལུ་མཁན་ཆེན་དཀོན་ཚུལ་བ་ལ་ཞུ་ཡིག་མཛད་པ་ནའང་། ད་རེས་སྤོངས་དག་
བརྡ་མཚོན་སྒྲུབ་པ་འདི་ཉིད། བརྒྱུད་པའི་བླ་མ་བུ་སྟོན་ཡབ་སྲས། རྩ་བའི་བླ་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
མ་སྐུ་ཞང་མཁྱེན་རབ་ཆོས་རྗེའི་དགོངས་པ་རྫོགས་པའི་ཕྱིར་དུ་ཡིན་ཞུ་བའི་ཕྱག་
དམ་མཛད་ཅིང་། སྐུ་ཞང་ཆོས་རྗེ་ཐུགས་ལ་དྲན་པས་སྤྱན་ཆབ་ཀྱང་མང་པོ་མཛད།
དེ་ལྟར་འགྱེད་ཆེན་གནང་བ་ལ། དྲུང་ཆེན་བཀྲ་ཤིས་དཔལ་ལྡན་པ་དཔོན་སློབ་
རྫོངས་པ། རི་ཕུག་གཟིམ་ཁང་ལ་ཞིག་བསོས་བྱས་པའི་དགའ་སྟོན་དང་འགྲིག་
པས་སྐབས་སུ་བབ་ཅིང་རྒན་རབས་ཀྱི་དྲན་པ་ཚུན། དེ་ལས་འགྱེད་བཟང་བ་
མ་བྱུང་སྐད། དེ་ནས་བདག་ཉིད་ཆེན་པོ་འདི་ཉིད་ཞ་ལུ་པའི་གདན་སར་སྤྱན་
འདྲེན་པའི་གྲོས་ཀྱང་བཤམ། གདན་ས་སུ་འོས་ལ་ཟན་རིལ་བཏོང་བའི་སྲོལ་
ཡོད་ནའང་། རྗེ་ཉིད་ལ་བྱིན་མཐུན་སྣང་གྲུབ་པས་ཟན་རིལ་མ་དགོས་ཤིང་། དེ་
ནས་མཁན་ཆེན་པ། ཆེན་སློབ་མོ་དབོན་དང་བཅས་པ་སོ་སོའི་ཞུ་ཡིག་ནན་ཏུར་
བྲིས་པ་འབུལ་ནོད་དང་བཅས་ནས། ལས་ཆེན་བྲག་དཀར་རབ་འབྱམས་པ་
དཔོན་སློབ་སྔ་ཕྱིར་བྱོན་ནའང་མིའི་དབང་པོ་སྐུ་མཆེད་ཀྱིས་ནན་ཏུར་བཞུགས་
པར་གསོལ་བས། ངེད་ཀྱིས་རྗེ་བུ་སྟོན་གྱི་གདན་ས་ཕེར་བའི་ཡོན་ཏན་མེད་གསུང་
བའི་ཁེངས་སྐྱུང་གི་ཕྱག་དམ་ཀྱང་མཛད་དེ། ཐེགས་པ་མ་གྲུབ། སླར་ཞ་ལུ་
ནས། དྲུང་ཆེན་གཉིས། ལས་ཆེན་བདུན་དང་བཅས་པ་རྣམས་དོ་གལ་ཤིན་
ཏུ་ཆེན་པོས་བྱོན་ཞིང་རྒྱན་གོང་དུ་དཔལ་ལྡན་མ་བབས་ཏེ། པཎྜི་ཏ་འབོད་དུ་
འགྲོ་ཟེར་བ་སོགས་དད་གུས་ཀྱི་རྣམ་འགྱུར་དུ་མ་བསྟན་ཞིང་། དེ་དུས་གྲྭ་ཐང་
པ་རྣམས་ཀྱང་། རྗེ་ཉིད་ལ་དད་གུས་མཐའ
ས་མཐའ་ཡས་པས་གཞན་དུ་ཐེགས་འཇུག་
པ་མ་བཟོད་ནས། ཞ་ལུ་པ་དང་ཐུག་ཕྲད་ཡོང་ཉེན་སོགས་ཀྱི་ཐུགས་གཡེང་དུ་
གྱུར་ནའང་། བློ་སྦྱོང་བསྒོམ་པ་ལ་ཁྱད་ཆེ་གསུངས་ནས་སྐྱོན་པ་མི་མཛད། དེ་
ནས་ཆོས་ཀྱི་རྒྱལ་པོ་སྐུ་མཆེད་པས་ནན་ཏན་དུ་བཞུགས་པའི་གསོལ་བ་བཏབ་ཅིང་
། ཆོས་སྡེ་ཆེན་པོ་གྲྭ་ཐང་གིས་གཙོ་བྱས། དབུས་ཀྱི་གྲྭ་སློབ་བྱིན་གྱིས། སྐུ་
ནས་བྱོན་པ་དང་། དབུས་བཞུགས་སྤྲོ་ཞིང་། ཐུགས་དམ་ཀྱང་འཕེལ་ཚུལ་
སྐྱོན་ནད་ཞུས་པ་ལ། དབུས་སྐྱོད་ཅིང་། དགེ་སྦྱོར་དམར་ཀྱང་། དེ་བས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
གཞན་ལ་ཚིག་རེ་ཙམ་ཕན་ནའང་། དེ་རང་དགའ། གཞན་ལ་ཕན་ན། ངན་
སོང་གསུམ་ཀྱི་སྡུག་བསྔལ་ཀྱང་དང་དུ་ལེན་ནུས་པ་ཞིག་དགོས་པས། དགེ་སྦྱོར་
ཐན་ཐུན་དང་། བདེ་སྐྱིད་དོན་དུ་མི་གཉེར། ན་ཚོད་མཐོ་ཡང་རེ་ཞིག་ཨ་ཐོ་
ཡོང་། ཞ་ལུ་པ་རྣམས་དེ་ཙམ་རང་དུ་དད་ན། ཁོང་རྣམས་ཀྱི་བསམ་པ་མི་བཟློག
། དགེ་འདུན་གྱི་བཀའ་ཀྱང་མ་བཅོག་པ་ཡིན་གསུངས་ནས། ཕེབས་པར་ཐག་
བཅད། སླར་མིའི་དབང་པོ་སྐུ་མཆེད་ཀྱིས་གཙོས་པའི་དབུས་ཀྱི་སྐྱེ་བོ་རྣམས་
ཀྱི་དོན་དུ་ཕེབས་པའི་ཞལ་བཞེས་བཟང་པོ་མཛད། སྤྱན་སྔ་རིན་པོ་ཆེ་ནས་ཀྱང་
ཕྲིན་ལས་གཞན་དོན་ལེགས་པ་ཡོང་བའི་ལུང་བསྟན་མཛད། དེ་ནས་ཞ་ལུར་
མི་འདེགས་ཁོང་སྤྱན་སྔ་རིན་པོ་ཆེས་སྤྱན་འདྲེན་བྱུང་བས། མཚུར་ཕུ་གནས་
ནང་དུ་མཇལ་བ་ཕེབས་དེ་དུས་ཀྱང་མེ་ཏོག་གི་ཆར་ཆེན་པོ་འབབ་པ་ཀུན་གྱིས་
མཐོང་བ་བྱུང་ཞིང་། ལུགས་གཉིས་ཀྱི་གླེང་བསླང་བཀའ་མཆིད་མང་དུ་མཛད་
དེ། གནང་སྦྱིན་དང་བྱ་དགའ་ཆེན་པོ་མཛད། དེའི་ཞར་ལ། ཟུལ་ཕུར་ཕེབས་
ཏེ། ཆག་ལོ་ཙཱ་མཁས་པའི་དབང་པོ་རིན་ཆེན་ཆོས་ཀྱི་རྒྱལ་པོ་ལ། ཞ་འོན་རྡོ་
རྗེ་བདུད་འདུལ་དང་། ཚེ་རིང་མཆེད་ལྔའི་རྗེས་གནང་ཀྱང་གནང་། སྒྲའི་གཙུག་
ལག་གི་འབེལ་གཏམ་མཛད་ནས། དེ་ཉིད་ཀྱི་མཁྱེན་པའང་བལྟས་པར་མཛད་
ཅིང་། དེ་ནས་ཆུ་ཤུལ་དུ་རིན་དཔུངས་སྡེ་པ། རིག་ལྡན་ཆོས་ཀྱི་རྒྱལ་པོ་ངག་
དབང་རྣམ་རྒྱལ་བས་སྤྱན་དྲངས། དུས་ཀྱི་འཁོར་ལོ་ལས་བརྩམ་པའི་དོགས་
དཔྱོད། འབེལ་གཏམ། ལུག་ཁག་ཅིག་ལ་བརྒལ་རྟག་གི་སུན་འབྱིན་དང་བཅས་
པ་མཛད་ཅིང་། རྒྱ་དཔེ་མང་པོའང་བསྒྱུར་འགྲོལ་དང་། ཁྱད་པར་རྒྱ་དཔེའི་
སྟེང་ནས་བོད་སྐད་ཐོགས་མེད་དུ་གསུངས་པས། མིའི་དབང་པོ་བཤེས་གཉེན་
དུ་མ་དང་བཅས་པ་རྣམས་ཡི་རང་ཞིང་ཧ་ལས་ཏེ། སྔོན་གྱི་ལོ་ཆེན་དེ་དག་འདི་
ལྟ་བུ་ཞིག་ཡོད་ཐང་ཟེར་ནས་དད་སྐད། ཆུ་ཤུལ་དུ་བཞུགས་དུས་ཀྱང་། མེ་
ཏོག་གི་ཆར་བྱིན་གྱིས་མཐུན་སྣང་དུ་གྲུབ་པ་བབས། དེ་ལྟར་བསྙེན་བཀུར་ཞབས་



རྗེ་བཙུན་ཞ་ལུ་ལོ་ཙཱ་བའི་རྣམ་ཐར།
ཏོག་བསམ་གྱིས་མི་ཁྱབ་པ་བཤམ། སྐྱེ་བོ་ཤིན་ཏུ་མང་པོ་ལ་ཆོས་ཀྱང་སྣ་ཚོགས་
པ་བཤད། ཁྱད་པར་མཁས་གྲུབ་དམ་པ་ཆོས་རྗེ་དབུ་རྒྱན་རྫོང་པ་ཆོས་སྐྱོང་རྒྱལ་
མཚན་པ་སོགས་ལ། དུས་འཁོར་རྒྱུད་འགྲེལ་གྱི་ལུང་ཞག་དྲུག་ལ་རྫོགས་པ་
གསུངས། དེ་ནས་རྗེ་བཙུན་སྨུག་ལ་བའི་ཞལ་སྔ་ནས་ཀྱི་སྨྱུག་ལ་རྫོང་དུ་སྤྱན་
དྲངས་ཏེ། ལྷའི་ལོང་སྤྱོད་ལྟ་བུས་མཆོད་དེ། འབེལ་བའི་མཆིད་དུ་མ་དང་།
ཞབས་སྤྱི་བོར་བླང་པའི་གུས་འདུད་ཆེན་པོ་མཛད་པར་གདའ། དེ་ནས་རིམ་
པར་ཕེབས་ཏེ་སྔར་སྨོས་པ་བཞིན་ཞ་ལུ་པའི་གདན་འདྲེན་བྱུང་བས་ཐེགས་པར་
ཆས་ཏེ། ཆོས་རྒྱལ་སྐུ་མཆེད་གསུམ་གྱིས་གཞིས་ཁ་བྱམས་པ་གླིང་། རྒྱལ་
ཆེན་གླིང་སོགས་སུ་སྤྱན་དྲངས། འབུལ་ནོད་བཟང་ཞིང་བརླབས་ཆེ་བ་མཐའ་
ཡས་པ་མཛད། དོལ་སྣ་མོ་ལ་བར་ཆོས་རྒྱལ་མ་ཆེ་བས་ཞབས་འབྲིང་མཛད་
དེ། སྐྱིད་གཤོངས་དུ་ཞག་མ་བཞུགས་ནས། ནང་སོ་རྣམ་པ་དང་། རྭ་བ་སྨད་
པའི་སློབ་དཔོན་ལ་གཟུངས་གྲྭ་ལྔའི་དབང་སོགས་ཆོས་ཁ་ཅིག་གསུངས་ཏེ། རིམ་
པར་ཕེབས། གམ་བ་ཕུར་སྨུག་ལ་བས་གཞི་ལེན་ཐབ་འཛིན་བཟང་པོའང་རྫོངས།
སླར་དབུས་ཀྱི་རྒྱལ་ཁམས་སུ་ཕེབས་དགོས་པ་དང་།.ཞབས་བརྟེན་པའི་ཤིས་
བརྗོད་ཀྱི་ཞུ་ཕྲིན་བཟང་པོའང་སླེབ། དེ་ནས་རིམ་པར་ཕེབས། དེ་ནས་རིན་
དཔུངས་ན་མི་དབང་ཆེན་པོ་བཞུགས་པས་ཞག་ལྔའི་བར་བསྙེན་བཀུར་མཐའ་
ཡས་པ་མཛད་ཅིང་། སྨན་དཔྱད་ཡན་ལག་བརྒྱད་པ་སོགས་ཀྱི་རྒྱ་དཔེ་བསྒྱུར་
འགྲོལ་ངོ་སྤྲོད་དང་། སྔར་ལྷུན་གྲུབ་གླིང་དུ་བསྒྱུར་བའི་འཕྲོ་གནས་བརྟན་འཛེམ་
དཔལ་བཤེས་གཉེན་གྱིས་མཛད་པའི་གླང་རུ་ལུང་བསྟན་གྱི་བསྟན་བཅོས་རྫོགས་
པར་གྱུར། དེ་ནས་སྟག་གྲུ་ཁར་ཞོ་ལུ་པའི་ཐབ་འཛིན་བཟང་པོ་སླེབ། དེ་ནས་
རིམ་པོར་དགའ་བ་གདོང་དུ་ཕེབས། ནང་སོ་ལྷུན་གྲུབ་རྩེ་པས་གཞི་ལེན་ཆེ་ཐང་
དུ་སྒྲུབས་ཏེ། ཧོར་ཟླ་བཅུ་པའི་ཚེས་བཅུ་དགུ་ལ་ཞ་ལུར་ཕེབས་པ་ཡིན། དེ་
ཡང་ཆོས་རྗེ་ཆེན་པོ་ཞྭ་ལུ་གསེར་ཁང་དུ་གྲགས་པ་འདི་ཉིད། ལོ་སྟོན་རྡོ་རྗེ་དབང་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཕྱུག་གི་སློབ་མ་ལྕེ་བཙུན་གྱིས་བཏབ་ འགོ་བ་སིས་གཡུང་དྲུང་གིས་འདུལ་བའི་
བཤད་པ་བཙུགས། ཇོ་བོ་རྗེས་ཕྱག་ཕབ། པཎྜི་ཏ་འབུམ་ཕྲག་གསུམ་པ་དང་
ལོ་ཆེན་བློ་ལྡན་ཤེས་རབ་ཀྱིས་བཤད་གྲྭ་གཙུགས། འབྲི་ཁུང་གཉིས་ཀྱི་ཆོས་གཞིས་
བྱས། རྩོད་དུས་ཀྱི་ཐམས་ཅད་མཁྱེན་པ་གཅིག་པུ་བསྐལ་བཟང་གི་འདྲེན་པ་
བདུན་པར་གསུངས་པ། གངས་ཅན་ན་སུས་ཀྱང་འགྲན་མི་ནུས་པ་ཀུན་མཁྱེན་
བུ་སྟོན་ལོ་ཙཱ་བ་ཆེན་པོ་དཔལ་རིན་ཆེན་གྲུབ་ཀྱི་ཞལ་སྔ་ནས་ཞེས། སྙན་པའི་
གྲགས་པས་འཇིག་རྟེན་ཐམས་ཅད་ཁྱབ་པའི་མཁས་པ་དེ་ལྟ་བུས་མདོ་སྔགས་ཐ་
སྙད་ལ་སོགས་པ་རྒྱལ་བའི་གསུང་རབ་ཐམས་ཅད་འཆད་པ་དང་བསྒྱུར་བ་དང་
།རྩོམ་པ་དང་། ཁྲིད་ཟབ་མོའི་སྒོ་ནས། རྒྱལ་བ་ཤཱཀྱ་ཐུབ་པའི་བསྟན་པ་ཉི་
མ་ཤར་བ་ལྟར་དུ་མཛད་པ་ནས་དེང་སང་གི་བར་དུ་བཤད་རྒྱུན་མ་ཆད་པའི་གྲྭ་
ས་ཡིན། དེ་ལྟ་བུའི་གདན་ས་ཆེན་པོར་ཕེབས་ཉིན་ཀྱང་ནམ་མཁའ་ལ་འཇའ་
འོད་ཕྲ་བོ་དང་། དཀར་པོ་ཅི་རིགས་པས་གདུགས་དང་། རྒྱལ་མཚན་དང་།
ལྗོན་ཤིང་གི་རྣམ་པས་ཁྱབ་ཅིང་། དགེ་འདུན་བརྒྱ་ཕྲག་ཤིན་ཏུ་མང་པོས་ཀྱང་
༑ རོལ་མོ་སྣ་ཚོགས་པ་དང་། གདུགས་དང་རྒྱལ་མཚན་སོགས་མཆོད་རྫས་
མཐའ་ཡས་པ་ཐོགས་ཏེ་སྤྱན་དྲངས། གཞན་ཡང་གླུ་གར་སོགས་རྩེད་སྣ་མི་འདྲ་
བ་མང་པོའང་བཤམས། སྐྱེ་བོའི་ཚོགས་བགྲང་བར་མཐའ་ཡས་པ་འདུས་པས།
བག་མ་ལ་གོང་ནས། ཞ་ལུ་བར་ཁྲོམ་གྱི་འབྲེལ་པ་བྱུང་ཞིང་། སྐྱ་སེར་ཐམས་
ཅད་མགྲིན་ཅིག་ཏུ་དགའ་བའི་དད་གུས་བདེ་སྐྱིད་མཐའ་ཁྱབ་ཏུ་བྱུང་། དེ་ལྟ་
བུ། སྔོན་ཞྭ་ལུའི་མཁན་པོ་སུ་ལ་ཡང་མ་བྱུང་ཞེས་ཟེར་ཏེ། དེ་ཀ་མད་པར་
ཡང་འདུག། དེ་ནས་རྟེན་འབྲེལ་ནི་ཆ་དུ་མ་ནས་འགྲིག། ཚེས་བཅུ་དགུ་ལ་
ཕེབས་པའི་ཉི་ཤ་ལ་ངལ་གསོ་མཛད། ཉི་ཤ་གཅིག་ལ་ཐམས་ཅད་མཁྱེན་པ་བུ་
སྟོན་རིན་པོ་ཆེའི་དུས་ཀྱི་མཆོད་པ་ཁྱད་པར་ཅན་ལ་ཁྲི་ཐོག་ཏུ་མངའ་གསོལ། ཆོས་
རྒྱལ་སེང་གེ་རྩེ་པས་ཁྲི་བཏོན་འབུལ་ནོད་དང་བཅས་པ་བཟང་པོ་སྒྲུབས། བླ་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
བྲང་ནས་མཁན་ཆེན་རིན་པོ་ཆེ་པ་དང་། འཇམ་དབྱངས་དཀོན་ཚུལ་བའི་ཞལ་
སྔ་ནས་ཀྱང་། གནས་དགོན་འབུལ་བ་འགྱེད་དང་བཅས་པ་གྱ་ནོམ་པ་མཛད།
ཆེན་སློབ་སོགས་ཀྱིས་ཀྱང་འབུལ་ནོད་མཐའ་ཡས་པ་མཛད་དེ། ཤིས་པ་བརྗོད་
ནས་མངའ་གསོལ། དེ་ཚེའང་ནམ་མཁའ་ཤིན་ཏུ་དེངས་པར། འཇའ་འོད་
ཀྱི་རྣམ་པ་སྣ་ཚོགས་པས་ཁྱབ་ཅིང་། ངོ་མཚར་གྱི་ཆོ་འཕྲུལ་ཆེས་མཐའ་ཡས་
པ་བྱུང་སྐྱེ་བོ་ཀུན་ཀྱང་། བུ་སྟོན་ཐམས་ཅད་མཁྱེན་པ་སླར་ཡང་ཁྲི་ཐོག་ཏུ་བྱོན་
ཟེར་ནས་མགྲིན་ཅིག་ཏུ་བསྟོད་དོ། དེ་ནས་ཞ་ལུ་དང་རི་ཕུག་གི་གཏོད་རྣམས་
རྩིས་བཞེས། རི་ཕུག་ཏུ་འདུས་པ་རྒྱ་མཚོ་ལ་མང་ཇ་དང་འགྱེད་ཤིན་ཏུ་བཟང་
བ་གཅིག་གནང་། མཁན་ཆེན་རིན་པོ་ཆེ་པ་ལའང་འབུལ་བ་བཟང་པོ་མཛད་
ཅིང་། མཁན་ཆེན་པ་ཡང་བཞུགས་ཏེ་བསྙེན་རྫོགས་མང་པོ་སྒྲུབས་ཤིང་། དེ་
ནས་གཞིས་ཀ་བ། རྩེ་ཤར་ནུབ། པ་སྣམ་པ། ཚོང་འདུས་པ། ལྕགས་སྟོད་
སོགས་ནས་བསྙེན་བཀུར་ལེགས་ཇ་ ཞུ་མི་མང་བའང་རིམ་པས་སླེབ། ཁྱད་
པར་གནམ་རྩེ་སྡིངས། བདེ་ཆེན་ཡང་པ་ཅན་ནས། སྤྱན་མངའ་ཆོས་ཀྱི་རྒྱལ་
པོའི་ཞབས་ཀྱིས་རྗེ་ཉིད་ཁྲི་ཐོག་ཏུ་ཕེབས་པའི་ལེགས་ཇ། བརྟན་བཞུགས་ཤིས་
བརྗོད་དང་བཅས་པ་ཕེབས་པའི་བཀའ་ཡིག་ནའང་འདི་ལྟར། རྒྱལ་བའི་གསུང་
རབས་མདོ་སྔགས་མཐའ་དག་དང་། །ཐ་སྙད་གཙུག་ལག་རབ་འབྱམས་ཐུགས་
སུ་ཆུད་ནས། །གངས་ཅན་བསྟན་པ་འཛིན་པའི་གཙོར་གྱུར་པ།, །ཀུན་མཁྱེན་
བུ་སྟོན་རིང་ལུགས་རྒྱས་གྱུར་ཅིག །ཅེས་ཤིས་པ་བརྗོད་པ་སྔོན་དུ་འགྲོ་བས།
ཐམས་ཅད་མཁྱེན་པ་དེ་ཉིད་ཀྱི་སེང་གེའི་ཁྲི་ལ་མངོན་པར་འཁོད་ནས་བསྟན་པ་
མཐའ་དག་འཛིནཱ་པའི་རྒྱལ་ཐབས་ལ་དབང་བསྐུར་བ། སྐད་གཉིས་སྨྲ་བའི་དབང་
པོ་གང་གི་ཕྱག་ཏུ། ཞེས་པ་ནས། སྐུ་ཁམས་བདེ་བར་གདན་སའི་འདྲེན་པ་
དམ་པར་གཙོ་བོར་གྱུར་པའི་འདུས་པ་རྒྱ་མཚོས། བཀྲ་ཤིས་ཀྱི་མངའ་གསོལ་
བ་གྲུབ་པའི་སྐབས་སུ། འདི་ནས་ཀྱང་སྤྲོ་བ་དང་བཅས་པའི་ངག་གིས་ ཕྱོགས་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བཅུའི་སངས་རྒྱས་བྱང་སེམས་རྣམས་ལ་བདེན་པ་བསྐུལ་བའི་གསོལ་བ་འདེབས་
པ་བྱས་ཏེ། དེ་ནས་བཟུང་སྟེ་བསྟན་པ་འཛིན་པའི་ཕྲིན་ལས་ཡུན་རིང་དུ་སྐྱོང་
བའི་བཞེད་པ་ཡར་ངོའི་ཟླ་ལྟར་གོང་ནས་གོང་དུ་འཕེལ་བར་གྱུར་ཅིག། ཅེས་
སོགས་ཀྱི་བཀའ་ཡིག། ཇ་གོས་དར་གྱི་གནང་སྦྱིན་བཟང་པོ་དང་བཅས་པའང་
བྱུང་། དེ་ལྟར་ཞ་ལུ་ཉིད་དུ། ས་སྐྱ། ཆུ་བྱང་། དཔལ་འཁོར་སྡེ་ཆེན་སོགས་
ནས་ཆོས་ཉན་དགེ་བཤེས་མང་བ་འདུས་པ་དང་། ཞ་ལུའི་བླ་མ་སློབ་དཔོན་གྲྭ་
པ་དང་བཅས་པ་ལ། ཀ་ལ་པ་དང་། སྙན་ངག་སྡེབ་སྦྱོར་དང་བཅས་པ་ཁོར་
ཡུག་ཏུ་གསུངས། རབ་བྱུང་དང་བསྙེན་རྫོགས་ཀྱང་མང་བར་སྒྲུབས། ཆོས་
སྡེ་ཆེན་པོའང་སྒྲིགས་རྣམ་བཞག་རྣམས་དམ་པ་མཛད། སྡེ་པ་རྣམས་པས་ཕུལ་
བའི་དགེ་རྒྱུན་ཆགས་པ་རྣམས་བླངས་ཏེ། སྤྱི་སྐྱུར་ལ་ཐེབས་ལ་སྦྱར། དགེ་
འདུན་གྱི་ཚོགས་སུའང་བུ་སྟོན་ཐམས་ཅད་མཁྱེནཾ་པའི་བཀའ་ཆེམས་ཀྱི་ཡི་གེ་
རྣམས་ལན་མང་དུ་ཀློག་པ་མཛད་དེ། ཚོགས་ཀྱང་ཀུན་སྤྱོད་ཉིན་རེ་བཞིན་འཇམ་
དུ་སོང་། སྤྱི་དགོས་གང་དུའང་ཁྲིམས་འཇགས་པ་མཛད། མཁན་པོའི་བྱ་བ་
ཡང་། བུ་སྟོན་གྱིས་མཁན་པོ་ལ་གདམས་པའི་བཀའ་ཆེམས་ནས་འབྱུང་བ་ཇི་
ལྟ་བ་བཞིན་མཛད། དེ་ནས་ཞ་ལུའི་དགུན་ཆོས་གསུངས་ཏེ། ཐོག་མར་བློ་
མཐོ་བའི་དོན་དུ། བུ་སྟོན་གྱིས་ཕར་ཕྱིན་ཊིཀ་ལུང་གི་སྙེ་མ་ནས་གསུངས། དེ་
ནས་ཀུན་གྱི་གོ་སླ་བ་ཆོས་འབྱུང་ཆེན་མོ་གསུངས། སྐྱེ་བོའི་ཚོགས་ཤིན་ཏུ་མང་
པོ་རྣམས་ལ་བསྙེན་གནས་དང་། སྐྱབས་འགྲོ་དང་། བླ་མའི་རྣམ་འབྱོར་དང་།
ཐུགས་རྗེ་ཆེན་པོའི་བསྒོམ་བཟླས་སོགས་ཉིན་རེ་བཞིན་ཆོས་མི་འདྲ་བ་རེ་གསུངས་
ཏེ། གཞི་བྱེས་ཀྱི་དགེ་འདུན་བགྲངས་ལས་འདས་པ་ལྟ་བུ་བྱུང་། དེ་ལྟར་གསུངས་
ཆོས་གསུང་པ་ནི། ཚིག་ཟུར་ཕྱིན་པ་དང་། རྣ་བར་ལྡོན་པའི་གདངས་སྙན་
པོས་བསྡུ་ན་ཤོ་ལོ་ཀ་གཅིག་ཏུ་ཆོས་ཐམས་ཅད་འདུས་པར་འཆད་ཐུབ་པ་དང་
། རྒྱས་པར་ན་གསུང་རབ་ཤོ་ལོ་ཀ་གཅིག་གིས་ཉིན་འཁྱོངས་པ་འཆད་ནུས་ཤིང་



རྗེ་བཙུན་ཞ་ལུ་ལོ་ཙཱ་བའི་རྣམ་ཐར།
མདོར་ན་ཅི་གསུངས་པ་ཐམས་ཅད་གསུང་རབ་ཀྱི་གནད་དང་། སེམས་ལ་ཕན་
པ་འབའ་ཞིག་འབྱུང་བ་ལགས། དེ་དུས་ཆོས་ར་རྒྱ་ཆེ་བ་རང་དུ་བྱུང་པ་ལ། ཆོས་
ཁྲིའི་ཉེ་ལོགས་སུ་བསྡད་པ་ལ་གསུང་ཧ་ཅང་ཆེ་བ་དང་། ཆོས་རའི་མཐའ་རིང་
པོར་བསྡད་པ་ལ་གསུང་ཧ་ཅང་མི་ཆུང་བ་སོགས་ཡ་མཚན་གྱི་རྟགས་མང་དུ་བྱུང་
། མེ་ཏོག་གི་ཆར་པ་ཤིན་ཏུ་ཆེ་བ་བབས་ཏེ། ཁ་ཅིག་གིས་ལག་པས་འཛིན་
ཐུབ་པ་བྱུང་ཟེར། དེ་ནས་ཕལ་ཆེ་བ་རི་ཕུག་ཏུ་བཞུགས། སྐུ་ཞང་ཆོས་རྗེ་རིན་
ཆེན་བསོད་ནམས་མཆོག་གྲུབ་དཔལ་བཟང་པོ་བས་བསྐུལ་ཏེ། རྡོ་རྗེ་ཕྲེང་བའི་
དབང་བཙུགས། གྲྭ་སློབ་ཤིན་ཏུ་མང་པོ་ལ་གནང་། སྦྱོར་བ་ཡན་ལག་དྲུག་
པའང་དགེ་འདུན་མང་བ་ལ་གསུངས། དེ་ནས་བསམ་གྲུབ་རྩེར་ལོ་གསར་ལ་
ཕེབས། གཉེར་ཆེན་སོགས་ལ་ཆོས་ཀྱང་གསུངས་ཤིང་། དེ་ནས་སླར་ཞ་ལུར།
བཅོ་བརྒྱད་པ་ཆོས་རྗེ་འཇམ་དབྱངས་པས་བསྐུལ་ཏེ་དགེ་འདུན་མང་པོ་ལ་རྡོ་རྗེ་
ཕྲེང་བ། ཐོག་ཤིག་ལ་སྦྱོར་དྲུག་ཀྱང་བཤད། རི་ཕུག་གི་ཆོས་ཁྲི་ཁར་ཕེབས་
ཏེ། བརྒྱད་སྟོང་པའི་ལུང་སོགས་ཉི་མ་མང་པོའི་བར་དགེ་འདུན་བརྒྱ་ཕྲག་དུ་
མའི་ཚོགས་ལ་གསུངས་ཤིང་། བུ་སྟོན་རིན་པོ་ཆེའི་རྣམ་ཐར་ཀྱི་ལུང་ཀྱང་གསུངས།
དེ་ཉིན་ནམ་མཁའ་ལ་འཇའ་ཚོན་ཤིན་ཏུ་བཀྲ་བ། བཟོ་དབྱིབས་ངོ་མཚར་བ་
སྣ་ཚོགས་པ་རི་མོ་བྲིས་པ་ལྟ་བུ་ཆེས་ཁྱད་པར་དུ་འཕགས་པ་བྱུང་ཞིང་། བུ་སྟོན་
སྐུ་གཤེགས་པའི་རྣམ་ཐར་གྱི་སྐབས་སུ་སྤྱན་ཆབ་ཀྱང་མཛད། སེམས་ཅན་ལ་
ཕན་པའི་ཆོས་གཏམ་མང་པོའང་གསུངས་ཏེ། ཤིན་ཏུ་ཡིད་མི་བསྲུན་པ་རྣམས་
ཀྱང་ཆོས་ལ་བློ་ཕྱོགས་པ་བྱུང་། དེ་ལྟ་བུའི་ཆོས་སྨྲ་བ་དང་། ཆོས་ཉན་མང་
ལུགས་བུ་སྟོན་བཞུགས་དུས་ལ་འགྲན་བཟོད་པ་ཙམ་བྱུང་། མདོར་ན་བཙུན་
པ་རྣམས་སྡོམ་པ་ལ་བཀོད། སྔགས་པ་རྣམས་དམ་ཚིག་ལ་བཀོད། ཁྱིམ་པ་
རྣམས་བསྙེན་གནས་ལ་བཀོད་དེ། སེམས་ཅན་གྱི་དོན་རྒྱ་ཆེན་པོ་མཛད་པ་ལགས་
སོ། དེ་ནས་རྗེ་བཙུན་འཇམ་པའི་དབྱངས་ཀྱི་སྤྲུལ་པ་ས་སྐྱ་བདག་ཆེན་གྱིས་སྔར་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ནས་མཁྱེན་བརྩེ་ལོ་ཙཱ་བ་སོགས་ལ་བརྒྱུད་དེ་སྙན་བཅག་ཀྱང་བྱུང་བ་ལྟར་ཞྭ་ལུ་
ན་རེབས་ཡོད་ཚུལ་སོགས་ཀྱི་ཞ་ཡིག་ཀྱང་མཛད་པ། དེ་ནུབ་བདག་ཆེན་གྱི་གཟིམ་
ལམ་ནའང་པཎྜི་ཏས་སྔགས་མང་པོ་སྟོན་བྱུང་པ་རྣམས་བདག་ཆེན་རང་གིས་འཕྲལ་
དུ་མཁྱེན་པ་རྨིས་པས་དེ་རིང་སུ་བྱུང་ཀྱང་ཐོང་གསུང་བས། དེ་ཉིན་རྗེ་འདིའི་
ཕྱག་དམ་གསོན་པ་ཡིན་སྐད། དེ་ནས་སྒྲ་གསན་པའི་ཞུ་ཡིག་སྔགས་པ་ཅན་
མཛད་བྱུང་བས། དེ་ལྟར་བསྟན་པ་ལ་དགོངས་ཏེ་ཞལ་གྱིས་བཞེས་རྩེ་གདོང་
དུ་ཧོར་ཟླ་བཞི་པ་ལ་ཐེགས། དེ་དུས་བསམ་གྲུབ་རྩེ་ནས་མིའི་དབང་པོ་དཔོན་
བློན་མང་པོས་རྒྱང་རིང་པོ་ནས་བསུ་བ་དང་། ཞབས་སྤྱི་བོར་བླངས་པའི་གུས་
འདུད་ཆེན་པོ་དང་། བསྙེན་བཀུར་བཟང་པོ་མཛད། དེ་ནས་རྩེ་གདོང་རིན་
ཆེན་སྒང་དུ་ཕེབས་ཏེ་དགེ་འདུན་རྣམས་ཀྱིས་བསུ་བ་སེར་བསྒྲེང་མཛད། བདག་
ཆེན་རིན་ཆེན་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་མཚན་
དཔལ་བཟང་པོའི་ཞལ་སྔ་ནས་དང་། བདག་ཆེན་ངག་གི་དབང་ཕྱུག་གྲགས་
པ་དཔལ་བཟང་པོ་བས། ཐོག་མར་འཆི་མེད་རྔ་སྒྲའི་དབང་གསན། དེ་ནས་
ཀ་ལཱ་པ་བཤད་དེ་ཞག་ཉི་ཤུ་རྩ་གཉིས་ན་རྫོགས་ཤིང་། ཙན་དྲ་པའང་ཞག་ཉི་
ཤུ་རྩ་བརྒྱད་ཕྱིན་ལ་རྫོགས། སྡེབ་སྦྱོར། སྙན་ངག་རྒྱ་ཀློག་ཡིག་རིས་མང་པོ་
རྣམས་ཞར་ལ་བསླབས། སྦྱོར་དྲུག་དང་དུས་འཁོར་གྱི་དབང་ཆེར་གསུམ་དང་
། ལུང་རྣམས་ཀྱང་གསུངས་ཏེ། གཞན་ཡང་ཆོས་མང་པོ་བཤད། ཟླ་བ་ཕྱེད་
དང་གསུམ་བཞུགས་ཏེ། བླ་མས་མཁས་ཤིང་འཆད་ནུས་པའི་ཐོག་བཅད། སློབ་
མས་ཐུགས་རབ་ཆེ་ཞིང་ཉན་ནུས་པའི་ཐོག་ཆོད་པ་བྱུང་། དེ་དུས་རྒྱ་དཔེ་ཁ་
ཅིག་འདུག་པ་ལ་བསྒྱུར་འགྲོལ་ཀྱང་མཛད། དེ་ལྟར་བདག་ཆེན་དེ་ལྟ་བུ་ལ་ས་
སྐྱ་པཎྜིཏ་གཉིས་པ་བསྒྲོམ་ཤིང་དད་གུས་དང་བསྙེན་བཀུར་ནི་མཐའ་ཡས་སོ། དེ་
ནས་སྔར་བཀའ་བཞེས་ཀྱང་མཛད་པ་དང་། ཡར་རྒྱབ་ཆོས་ཀྱི་རྒྱལ་པོ་སྐུ་མཆེད་
པས་གདན་འདྲེན་ཀྱང་ནན་ཏན་སྔ་ཕྱིར་བྱུང་ཞིང་། ཞྭ་ལུ་པ་རྣམས་ལའང་ལུགས་



རྗེ་བཙུན་ཞུ་ལུ་ལོ་ཙཱ་བའི་རྣམ་ཐར།
གཉིས་ཀའི་སྒོ་ནས་བརྩེ་བས་བསྐྱངས་གྲུབ་པས། ཞྭ་ལུ་སོགས་སུ་ལོ་གཅིག་
བཞུགས་ནས། ཕག་ལོ་ཟླ་བ་བཅུ་པ་ལ་ཡར་རྒྱབ་ཆོས་ཀྱི་རྒྱལ་པོའི་སྤྱན་འདྲེན་
བྱུང་བ་ལ། ཞྭ་ལུ་པ་རྣམས་སེམས་མཐོང་བར་འདུག་ནའང་ཉི་མ་དབུས་ཀྱི་རྒྱལ་
ཁམས་ཆེན་པོར་རིམས་པས་ཕེབས་ཏེ། སྣ་བོ་ལ་ནས་མི་དབང་ཆེན་པོས་བསུ་
བ་མཛད། དབུས་ཀྱི་གྲྭ་སློབ་རྣམས་བསམ་པ་ཡོངས་སུ་གང་ཞིང་། གྲྭ་ཐང་
གི་དགེ་འདུན་འདུས་པ་རྒྱ་མཚོས་ཀྱང་རོལ་མོ་དང་གདུགས་རྒྱལ་མཚན་མཐའ་
ཡས་པ་ཐོགས་ཏེ་སྤྱན་འདྲེན་དང་། འབུལ་ནོད་བཟང་པོ་མཛད་ཅིང་། དེ་ནས་
གཞིས་ཀ་བྱམས་པ་གླིང་རྒྱལ་ཆེན་གླིང་སོགས་སུ་སྤྱན་དྲངས། བསྙེན་བཀུར་
འབུལ་ནོད་དགའ་སྟོན་མཐའ་ཡས་པ་མཛད། དེ་ནས་བྱམས་པ་གླིང་དུ་ཆོས་
ཀྱི་རྗེ་རིན་པོ་ཆེ་དཔོན་སློབ་མང་པོ་ལ་རྡོ་རྗེ་ཕྲེང་བའི་དབང་གསུང་། དཔལ་དུས་
ཀྱི་འཁོར་ལོའི་དབང་གི་ཉིན། མེ་ཏོག་གི་ཆར་ཆེན་པོ་བབས་ཏེ། བླ་མ་སྨན་
ཆུ་བ་སོགས་ཀྱིས་ལག་པས་འཛིན་ཐུབ་པ་བྱུང་ཟེར། དེ་དུས་ཕྱོགས་དེ་ན་ནད་
རིམས་འདུག་པའང་དབང་ཚུགས་པ་ནས་ཆད་ཅིང་། དེ་ལྟར་ཆོས་རྗེ་དབང་
ཚར་བ་སོགས་ཀྱི་རྨི་ལམ་ཀྱང་བྱུང་སྟེ། གཞན་ཡང་ལུང་མང་པོའང་གསུངས་
སོ། དེ་ནས་གྲྭ་ཐང་དུ། ཉང་སྟོད་རྡོ་རྗེ་གདན་གྱི་མཁན་པོ་སོགས་ལ་དབུ་རྒྱན་
བསྙེན་སྒྲུབ་སོགས་གསུངས། གྲྭ་ཐང་གི་བཤེས་གཉེན་འདུས་པ་རྒྱ་མཚོ་ལ་ལམ་
འབྲེས་སོགས་ཁྲིད་ལུང་མང་པོ་གསུངས་ཤིང་། དེ་ནས་དོལ་གཞིས་ཁར་ཐོགས་
ཤིག་བཞུགས་ཏེ། སྡེབ་སྦྱོར་གྱི་བསྟན་བཅོས་སོགས་སྔར་མ་འགྱུར་བ་ཁག་ཅིག་
བསྒྱུར། མཛོད་རང་འགྲེལ་ལ་རྒྱ་དཔེ་དང་སྦྱར་བའི་གཟིགས་ཐོག་དང་ཤཱནྟི་པའི་
སྡེབཻ་སྦྱོར་ལ་འགྱུར་ཞུས་སོགས་མཛད་དོ། དེ་ནས་ཞྭ་ལུ་པའི་སྤྱན་འདྲེན་ཆེན་
སློབ་བྱོན་ཀྱང་། མི་དབང་སྐུ་མཆེད་པས་གསོལ་བ་བཏབ་པས་འཕྲལ་དུ་ཕེབས་
པ་མ་མཛད། བྱིས་བློའི་སྤྱོད་ཡུལ་གྱིས་མཐའ་དག་པ་ནི་ག་ལ་སྤོབས། འོན་
ཀྱང་བློ་དང་མཚམས་པར་བསྟན་པ་ཅུང་ཟད་གཅིག་བྲིས་པ་ཡིན་ནོ། སྔོན་གྱི་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
མཛད་པ་དང་མ་འོངས་པའི་མཛད་པ་ཇི་ལྟར་སྟོན་པ་དང་། ཡི་དམ་གྱི་ལྷ་གཟིགས་
ཤིང་ཐུགས་དམ་ཁྱད་པར་ཅན་འཁྲུངས་པ་རྣམས་ནི། གཞན་ལ་ཡེ་མི་གསུངས་
པས་འདྲི་བར་མ་སྤོབས། དེ་ཡང་སྔོན་ཇོ་བོ་རྗེ་ཨ་ཏི་ཤ་ལ། དགེ་བཤེས་ཕྱི་
དར་ལ་སོགས་པ་བོད་སྟོན་ཁ་ཅིག་གིས། ཇོ་བོ་སྐྱེ་བ་སྔ་མ་ཇི་ལྟར་ཡིན་བྱ་བ་
དང་། ཕྱི་མ་ཇི་ལྟར་སྐྱེ་བ་དང་། འཚང་རྒྱ་ན་ཇི་ལྟར་རྒྱ་བའི་ལོ་རྒྱུས་གཅིག་
ཡི་གེར་འབྲི་བ་ཞུ་ཞུས་པས་ཇོ་བོའི་ཞལ་ནས་ཁྱེད་ཀྱིས་གཙུག་གཏོར་འདོན་མ་
མྱོང་ངམ་གསུངས་པས་མྱོང་ལགས་ཞུས་པས། འོ་ན་གཙུག་གཏོར་ནས་གཅད་
དོ་མནན་ནོ་ཕུར་བུས་བཏབ་པོ་བྱ་བ་དེ་གདོན་བགེགས་མ་ལུས་པར་བྱས་པ་ཡིན་
གསུངས། དེ་བཞིན་དུ་བཀའ་དང་བླ་མའི་མན་ངག་བྱ་བ་ལ་ཚིག་གི་ཕུར་པ་བཏབ་
པར་བྱིན་བརླབས་ཆུང་དུ་འགྲོ་བ་ཡིན། དེ་བས་ན་ཆོས་ཚོང་འདུས་ཀྱི་འོ་མ་བཞིན་
དུ་འགྲོ་བས། ཚིག་ཟིན་པར་བྱ། དོན་གོ་བར་བྱ། ཡི་གེར་མི་འདྲི་བ་བྱ་གསུངས།
དེ་བཞིན་དུ་རྗེ་ཉིད་ཀྱང་ལྟ་བ་དང་ཡོན་ཏན་ཁ་ཐོ་ལ་བསྐུར་བ་རྣམས་ལ་གདམས་
པར་དགོངས་པས། ཐུགས་དམ་གྱི་འཆར་སྒོ་འདི་དང་འདི་བྱུང་ངོ་ཞེས་གཞན་
དག་ལ་ཟུར་ཙམ་ཡང་མི་གསུང་བར་ཐུགས་ཉམས་སུ་བཞེས་པ་གཙོ་བོར་མཛད་
པ་འདི་ནི་ངོ་མཚར་རྨད་དུ་བྱུང་བའི་མཛད་སྲོལ་བླ་ན་མེད་པ་བྱང་གྲོལ་དོན་དུ་
གཉེར་བའི་སྐྱེ་བོ་རྣམས་ཀྱི་མིག་གི་ཡར་དཔེ་རུང་བ་ཡིན་ནོ། དེ་བས་ན་ཡི་གེར་
འབྲི་བ་མི་སྣང་ངོ༌། མདོར་ན། བདག་ཉིད་ཆེན་པོ་འདི་ནི་ལོགས་སྒྲུབ་བྱེད་
པའི་སྐྱེ་བོ་ལའང་ལྷག་པར་བརྩེ་བ་མཛད། དུས་ཐམས་ཅད་དུ་བདག་བས་གཞན་
གཅེས་ཀྱི་མཛད་པ་ལས་མི་འདའ། སྔར་བློ་སྦྱོང་གསན་དུས་བླ་མས་ཁྱེད་རང་
གི་དགྲ་ལའང་བྱམས་པ་བསྒོམ་དགོས་གསུངས་ཏེ། ང་ལ་དགྲ་ཟེར་ནས། སྙིང་
ན་བ་སུ་ཡང་མེད་གསུང་། སློབ་མ་ལའང་དམ་ཚིག་ལ་སྐྱོན་བྱུང་བྱ་བ་ནམ་ཡང་
མི་སྲིད། གལ་ཏེ་གཞན་ལ་ཕན་ན་སྐུ་སྲོག་མདོར་ནུས་པ་དང་། སེམས་ཅན་
ཤིན་ཏུ་མི་བསྲུན་པ་གཅིག་ཡིན་ཀྱང་། རྗེ་འདི་ཉིད་མཐོང་བ་ཙམ་ཀྱིས་རྒྱུད་དུལ་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
བར་འགྱུར་བ་དང་། རྣམ་པ་ཐམས་ཅད་དུ་འགྲོ་དོན་ཁོ་ན་སྐུ་ཉམས་སུ་བཞེས་
པ་སོགས་བྱང་ཆུབ་ཀྱི་ཐུགས་རིན་པོ་ཆེ་རྐྱེན་གཞན་གྱིས་མི་འཕྲོག་པ་མངའ་ཞིང་།
སྡོམ་པ་གསུམ་གྱི་དབང་དུ་བྱས་ནའང་། སོ་ཐར་གྱི་སྡོམ་པ་ནི་སྔར་སྨོས་པ་ལྟར་
ལྟུང་བ་ཕྲ་མོས་ཀྱང་མ་གོས་པ་ཡིན། བྱང་སེམས་ཀྱི་བསླབ་པ་ལ་བཙུན་པའི་
དབང་དུ་བྱས་ནའང་བཤད་མ་ཐག་པ་ལྟར་ཐེག་པ་ཆེན་པོ་ཕ་རོལ་དུ་ཕྱིན་པའི་
སྒོར་ཞུགས་ནས་རྫོགས་པའི་བྱང་ཆུབ་ཏུ་ཐུགས་བསྐྱེད་པ་ཤིན་ཏུ་བརྟན་ཅིང་བྱམས་
པ་དང་། སྙིང་རྗེས་ཐུགས་ཀྱི་རྒྱུན་བརླན་པས། འགྲོ་བ་མཐའ་དག་ལ་དངོས་
དང་བརྒྱུད་པས་ཕན་པ་དང་བདེ་བའི་དོན་དུ་གཡོ་དང་རྒྱུ་མེད་པར་ལྷག་པའི་
བསམ་པ་རྣམ་པར་དག་པས་བྱང་ཆུབ་སེམས་དཔའི་སྤྱོད་པའི་རྒྱུན་དུ་སྐུ་ཉམས་
སུ་བཞེས་པས། བྱང་ཆུབ་སེམས་དཔའ་ཆེན་པོར་གྱུར་པ་ཡིན། དེ་ལྟར་བྱང་
སྡོམ་རྣམ་པར་དག་པས། སྔགས་སྡོམ་ཀྱང་རྣམ་པར་དག་པ་ཡིན་ཅིང་། དེ་
ལའང་བླ་མེད་དང་རྣལ་འབྱོར་རྒྱུད་བྱ་རྒྱུད་གསུམ་དུ་དབྱེར་ཡོད་པ་ལས། སོ་
སོའི་བསླབ་པར་བྱ་བས་ཉེས་ལྟུང་མི་མངའ་བ་ནི། བཤད་མ་ཐག་པའི་བྱང་སྡོམ་
གྱིས་ཀྱང་འགྲུབ་པ་ལགས་སོ། གཞན་ཡང་གཞི་ཐམས་ཅད་ལ་གྱ་གྱུ་མེད་པའི་
བསམ་པ་དང་། ཉེས་སྤྱོད་ལས་ལྡོག་ཅིང་བླ་མེད་རྫོགས་བྱང་སྒྲུབ་པའི་གེགས་
མ་ལུས་པ་སྤོང་བའི་ཚུལ་ཁྲིམས་རྣམ་པར་དག་པ་དང་། དམ་པའི་ཆོས་གསན་
པ་ལ་ངོམ་ཆོག་མི་མངའ་ཞིང་། ཏིང་ངེ་འཛིན་དང་རྫུ་འཕྲུལ་གྱིས་སངས་རྒྱས་
མང་པོ་ལ་ཆོས་གསན་པའི་ཚིག་དོན་ཐུགས་སུ་ཆུད་དེ། མཁས་རློམ་གཞན་གྱི་
རྣ་བའི་སྤྱོད་ཡུལ་དུ་མ་གྱུར་པའི་གསུང་རབ་ཤིན་ཏུ་མང་པོ་མཁྱེན་པ་དང་། རང་
གི་དོན་དང་དམན་པ་ཡིད་ལ་བྱེད་པས་རྣམ་པར་དབེན་པའི་དགོན་པ་འབའ་ཞིག་
ཏུ་མི་བཞུགས་པ་དང་། འདྲིས་པ་དང་འཁྲེན་པ་མི་མངའ་བས་སྐུ་སྐྱེ་བ་སྔ་མ་
རྣམས་སུ་རྫུས་ཏེ་སྐྱེས་པའི་ཚུལ་མང་དུ་བསྟན་པ་དང་། ཕ་རོལ་ཏུ་ཕྱིན་པ་ལ་
སྤྱོད་ཅིང་ཉན་རང་གི་ས་ལ་མ་དགེས་པ་དང་། བདག་ཏུ་འཛིན་པ་སོགས་ཅུང་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
ཟད་ཀྱང་མི་མངའ་ཞིང་། རྣམ་ཐར་སྒོ་གསུམ་གྱི་ཏིང་ངེ་འཛིན་ལ་དབང་འབྱོར་
བ་སོགས་ས་དང་པོ་ནས་བདུན་པའི་བར་གྱི་ཡོང་སྦྱོངས་རྟགས་རྣམས་མངའ།
གཞན་དག་གིས་བསྐལ་པར་ཡང་འགྲུབ་མི་སྲིད་པའི་བསྟན་པ་དང་། སེམས་
ཅན་གྱི་དོན་རླབས་པོ་ཆེ་བསྒྲུབས་པ་ལ་བར་དུ་གཅོད་པའི་མཚན་མ་ཙམ་ཡང་
མི་མངའ་བར་བདེ་བླག་ཏུ་འགྲུབ་པ་རྣམས་ནི་ལྷའི་བུས་བདུད་བཅོམ་པའི་རྟགས་
དང་། ཅུང་ཟད་དེ་བསྙེལ་བ་ན། སྨན་པ་ལ་མ་ལྟོས་པར་ཐུགས་དམ་ཁོ་ནའི་
སྟོབས་ཀྱིས་སྙན་ལས་གྲོལ་བར་མཛད་པ་སོགས་ནི། ནང་དུ་དུག་བཅོམ་པ་སྟེ།
ཉོན་མོངས་པའི་བདུད་བཅོམ་པའི་རྟགས་དང་། འཆི་བ་མེད་པའི་རིག་འཛིན་
མངོན་དུ་མཛད་པ་སོགས་ནི་འཆི་བདག་གི་བདུད་བཅོམ་པའི་རྟགས་དང་། གཞན་
སྣང་ལ་སོ་སོ་སྐྱེ་བོའི་ཚུལ་འཛིན་ཀྱང་འཇའ་ལུས་བརྙེས་པ་སོགས་གསང་བའི་རྣམ་
ཐར་རྣམས་ནི་ཕུང་པོའི་བདུད་བཅོམ་པའི་རྟགས་དང་། དུས་ཕྱིས་ཉིན་མོ་ཐུན་
མཚམ་འགའ་ཞིག་ཏུ་གཞན་སྣང་བརྣལ་བ་ལྟར་སྣང་ཡང་། མཚན་མོ་ཐ་མལ་
དུ་ནམ་ཡང་མི་བརྣལ་བར་འོད་གསལ་ཆེན་པོར་བཞུགས་པ་སོགས་ནི་མ་རིག་
པའི་གཉིད་སངས་པའི་རྟགས་དང་། རྣམ་གྲོལ་དོན་དུ་གཉེར་བ་རྣམས་ལ་ཉེ་བར་
འཁོ་བའི་དོན་མི་མཁྱེན་པ་གང་ཡང་མི་མངའ་བ་ནི་ཤེས་བྱ་ལ་བློ་གྲོས་རྒྱས་པའི་
རྟགས་དང་། འབད་རྩོལ་མེད་པར་བསྟན་པ་དང་སེམས་ཅན་གྱི་ཕན་བདེ་ཤུགས་
ཀྱིས་འགྲུབ་པ་ནི། ཁྱབ་པ་དང་རྟག་པའི་བདག་ཉིད་ཅན་གྱིས་ཕྲིན་ལས་ལྷུན་
གྱིས་གྲུབ་པའི་རྟགས་ལ་སོགས་པ་མངའ་སྟེ། མཐའ་དག་པ་ནི་འཕགས་པའི་
སྤྱོད་ཡུལ་དུ་རིག་པར་བྱའོ། མདོར་ན། དང་པོར་ཐོས་བསམ་མཛད་ལུགས་
ལ་བལྟས་ན། དུས་ཐམས་ཅད་དུ་དེ་རང་མཛད་པ་འདྲ་བ་དང་། ཆོས་གསན་
པ་དང་། རྩོམ་པ་དང་། བསྒྱུར་བ་དང་འགྱུར་ཆད་བསབས་པ་ལ་བལྟས་ན།
དུས་ཐམས་ཅད་དུ་དེ་ཀ་འདྲ་བོ་དང་། འཆད་ཉན་གྱི་སྒོ་ནས་གཞན་དོན་མཛད་
པ་ལ་བལྟས་ན། དུས་ཐམས་ཅད་དུ་དེ་ཀ་མཛད་པ་འདྲ་བ་དང་། བསྒོམ་སྒྲུབ་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
དང་བཟླས་པ་མཛད་པ་ལ་བལྟས་ན། དུས་ཐམས་ཅད་དུ་དེ་ཀ་མཛད་པ་འདྲ་
བ་གཅིག་ཡོང་བ་ཡིན། རྗེ་འདིའི་མཛད་པའི་ཆ་ཉིན་ཞག་ཕྲུགས་གཅིག་གི་དབང་
དུ་བྱས་ནའང་། ནང་པར་སྔ་མོ་ནས་མཚན་བཅས་དང་མཚན་མེད་ཀྱི་རིམ་པ་
གྲོལ་ནས། རླུང་ལ་སོགས་པ་ལ་གནད་དུ་བསྣུན་པ་དང་། དེ་ནས་ཉིན་མོའི་
ཆ་ཆོས་འཆད་པ་དང་། བསྒྱུར་བ་དང་། ཞུ་ཆེན་དང་། རྩོམ་པ་སོགས་མཛད།
དེ་ལ་ཆོས་ཉན་ཤེས་རབ་ཤིན་ཏུ་ཆུང་བ་ལའང་། སུན་པ་མི་མངའ་བར་ཚོར་
མང་པོ་སྐྱོར་བ་མཛད་དེ། ཁྱེད་རྣམས་ཀྱིས་ཉན་ནུས་ན། བདག་གི་འཆད་ནུས་
པ་བྱེད་གསུངས་ནས། ཉིན་འཁྱོངས་པ་གསུངས་ཞིང་། ཐུན་མཚམ་རུ་མཁས་
པ་དཔེ་དང་མ་བྲལ་བ་གསུངས་ཏེ། ཕྱག་དཔེ་རང་གཟིགས། སྐབས་སྐབས་
སུ་སྤངས་ལོ་དང་ཀུན་ཆེན་ཆེན་པོ་སོགས་ཀྱི་རྣམ་ཐར་ཀྱང་ཀློག ནུབ་མོ་བླ་མ་
གོང་མའི་གསོལ་འདེབས་དང་སྨོན་ལམ་ན་
པ་མང་པོ་མཛད་ཅིང་། བྱང་ཆུབ་ཀྱི་སེམས་
རང་བསྒོམ་པ་གལ་ཆེ་ཞེས་ཡང་ཡང་གསུངས། དེ་ནས་སིལ་གཏོར་གྲོལ་ནས་
ཐུགས་དམ་ལ་བཞུགས་པ་ལགས། དོན་དུ་བདག་ཅག་གི་རྗེ་བླ་མ་དམ་པ་ཆོས་
ཐམས་ཅད་མཁྱེན་པ་ཡིད་བཞིན་ནོར་བུ་འདི་ཉིད་རྩོད་དུས་ཀྱིས་རྒྱལ་བ་གཉིས་
པ་རང་ཡིན། དེང་སང་གི་མཁས་གྲུབ་གཟུ་བོར་གནས་པ་རྣམས་རྗེ་འདིའི་གསུང་
ཚད་མར་མི་བྱེད་པ་གཅིག་ཀྱང་མེད། དེ་ཡང་རྗེ་བཙུན་ཀརྨ་པ་ཞྭ་དམར་ནག་
སོགས་ཀྱིས་ནི་རྣམ་པ་ཐམས་ཅད་དུ་བསྟོད་ཅིང་བསྔགས། མཁས་པ་ཆེན་པོ་
ཆག་ལོ་ཙཱ་བའི་ཞལ་ནས་ཀྱང་། རྗེ་བཙུན་ཞྭ་ལུ་ལོ་ཆེན་གྱི་མཁྱེན་རབ་འདི་ལྟ་
བུ། སྐུ་ཚེ་དཔག་ཏུ་མེད་པ་ནས་སྦྱངས་པ་ཡིན། སྐྱེ་བ་གཅིག་ལ་འདི་ཙམ་ཤེས་
མི་ཐུབ་གསུང་བ་དང་། སྤྱན་མངའ་ཚུལ་ཁྲིམས་འབར་གྱི་སྤྲུལ་པ་བླ་མ་སྨུག་
ལ་བ་ལའང་། མཁས་མཆོག་ཐམས་ཅད་མཁྱེན་པ་ཁྱེད་མེད་ན། གངས་རིའི་
ཁྲོད་འདི་མགྲིན་བཟང་རྭ་བ་བཞིན། ཞེས་གསུངས་ཞིང་། རྒྱ་གར་ཆུ་བོ་གངྒ་
ཚུན་ལ་རྗེ་འདི་ལས་མཁས་པ་མེད་གསུངས། ཁོང་ལ་མངོན་ཤེས་ཀྱང་ཡོད་པར་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བྱེད་པ་ཡིན། རྒྱ་གར་ཇི་གིམ་ལ་མ་ཧཱ་བོ་དྷིའི་བསྟོད་པ་སམ་སྐྲྀ་ཏའི་སྐད་དུ་སྡེབ་
སྦྱོར་དང་ལྡན་པ་བརྩམས་ཏེ། རྡོ་རྗེ་གདན་གྱི་སྒོ་ལ་རློན་པར་བསྐུར་བས། སམ་
ཤྲཱི་ཏ་བཟང་། བོད་ན་མཁས་པ་ཡོད་འདུག་ཟེར་ནས་སངས་རྒྱས་པ་རྣམས་དགའ་
བ་དང་ཡི་རང་བ་བྱུང་། ཕྱི་པ་རྣམས་ཡིད་སྐྲག་པ་བྱུང་སྟེ། རྒྱ་གར་ནའང་
མཁས་པའི་གྲགས་པ་ཆེ་བ་ཡིན། གཞན་ཡང་རྗེ་འདི་ཉིད་སྦྱིན་བདག་གི་བསམ་
པ་རྫོགས་པའི་ཕྱིར། ནོར་རྫས་ལ་འཕྲལ་དུ་དགྱེས་དགྱེས་ལྟར་མཛད་ནའང་།
ཞེན་པ་ཅུང་ཟད་ཀྱང་ཡོད་པ་མ་ཡིན་ནོ། དེ་ལྟར་མཐོང་ཚུལ་མདོ་ཙམ་བརྗོད་
པ་ཡིན་ཅིང་། སླད་ནས་ཀྱང་ངོ་མཚར་བའི་མཛད་པ་ཇི་སྙེད་གཅིག་སྟོན་བཞིན་
དུ་འཇིག་རྟེན་གྱི་ཁམས་འདིར་ལོ་བརྒྱ་ཕྲག་མང་པོ་བཞུགས་པར་འགྱུར་བས།
མཚར་གྱི་མཛད་པ་རྣམ་འདིར་རིམ་ཀྱིས་འབྲི་བ་ལགས་སོ། དེ་ལྟ་བུའི་རྗེ་བཙུན་
ལོ་ཙཱ་བ་ཆེན་པོ་འདི་ཉིད་ཀྱིས་བསྟན་འགྲོ་ལ་དགོངས་ཏེ། སྔོན་མེད་པའི་ལེགས་
བཤད་ཀྱིས་འཕགས་པའི་རྩོམ་པ་ལའང་འདི་དག་མཛད་དེ། ཐོག་མར་རྩ་བའི་
བླ་མ་འཇམ་དབྱངས་དཀོན་མཆོག་བཟང་པོའི་སྐུ་བསྟོད། མཁྱེན་རབ་རྗེའི་སྐུ་
བསྟོད་ཆེ་བ་ཞྭ་ལུ་པས་བསྐུལ་བ། ཆུང་བ་འཇམ་དབྱངས་པ་དགེ་ལེགས་དཔལ་
བཟང་པོས་བསྐུལ་བ། མཁན་ཆེན་ཞི་བ་འཚོའི་སྐུ་བསྟོད་བར་ཁང་མཁན་ཆེན་
པས་བསྐུལ་བ། གྲྭ་པ་མངོན་ཤེས་ལ་བསྟོད་པ། མ་ཧཱ་བོ་དྷི་ལ་ལེགས་སྦྱར་དུ་
བསྟོད་པ། མདོ་ལས་བསྡུས་ནས་བསྐུལ་ནས་ཚིག་འདིའི་མ་དཔེ་མི་གསལ་བསྟོད་
པ། མཛད་པ་བཅུའི་སྒོ་ནས་བསྟོད་པ། སངས་རྒྱས་སུམ་ཅུ་སོ་ལྔ་ལ་བསྟོད་
པ། དཔལ་ལྡན་རིག་མཆོག་བུ་རམ་ཤིང་པ། ཡང་ཉིད་ཀྱིས་གསོལ་འདེབས་
གང་གི་འོད་ཟེར་མ། ཇ་མཆོད། དཔལ་དུས་ཀྱི་འཁོར་ལོ་ལ་བསྟོད་པ་དཔལ་
ལྡན་ཐུབ་དབང་བཅུ་པ། ཚིག་བཅད་བརྒྱད་པ་ཉེ་དབང་རྡོ་རྗེ་དང་། གཞན་
དབང་པོ་རྡོ་རྗེའི་སྡེབ་སྦྱོར་གྱིས་བཅིངས་པ། མཁའ་འགྲོ་རྒྱ་མཚོའི་རྐང་པ་བཞི་
བཅུ་ཞེ་བརྒྱུད་པའི་རྐང་བརྒྱད། བསྟོད་པ། དཀྱིལ་འཁོར་ཕྱག་ཆེན་གྱི་ཟིན་



རྗེ་བཙུན་ཞ་ལུ་ལོ་ཙཱ་བའི་རྣམ་ཐར།
བྲིས། བསྐལ་བཟང་སངས་རྒྱས་སྟོང་དུ་བཞིས་དམན་པའི་བཀོད་ཚུལ་བཤད་
པ། འཕགས་པ་བསམ་གྱིས་མི་ཁྱབ་པའི་རྒྱལ་པོའི་མདོའི་འགྲེལ་པ་གྲངས་ཀྱི་
གནས་གཞན་མདོ་སྡེ་ལས་བསྡུས་པ། དཔལ་དུས་ཀྱི་འཁོར་ལོའི་དཀྱིལ་འཁོར་
ལ་བསྟོད་པ། མགུར་མ་བཀའ་དྲིན་མཉམ་མེད་མ། ཞི་བ་ལྷའི་རྣམ་པར་ཐར་
པ། སྤངས་ལོ་ཙཱ་བ་ཆེན་པོའི་རྣམ་ཐར། ཀུན་མཁྱེན་ཆེན་པོ་དོལ་པོ་བའི་རྣམ་
ཐར། མཁྱེན་རབ་རྗེའི་རྣམ་ཐར། གློ་བོ་མཁན་ཆེན་བསོད་ནམས་ལྷུན་གྲུབ་
པའི་དྲིས་ལན། བདེ་མཆོག་དྲིལ་བུ་པའི་ལུས་དཀྱིལ། ཚོགས་འཁོར། སྦྱིན་
སྲེག དཔལ་དུས་ཀྱི་འཁོར་ལོའི་ཐུགས་དཀྱིལ་མངོན་རྟོགས་རྒྱས་འབྲིང་། དཀྱིལ་
འཁོར་ཡོངས་རྫོགས། ས་ཆོག བདག་འཇུག རྣལ་འབྱོར་མ་སོ་དྲུག་གི་མཆོད་
ཆོག དུས་འཁོར་གྱི་རྡོ་རྗེ་དྲིལ་བུའི་ཕྱག་ཚད། བསྟན་བཅོས་མངོན་པར་རྟོགས་
པའི་རྒྱན་གྱི་འགྲེལ་པ། སྒྲའི་བསྟན་བཅོས་ཀ་ལཱ་པའི་འགྲེལ་པ། ཙན་དྲ་པའི་
འགྲེལ་པ། ཀ་ལཱ་པའི་འཚམས་སྦྱོར་ལྔ་བྱེ་བྲག་ཏུ་བཤད་པ། མིང་ལེ་ཡན་གྱི་
སྤྱི་བཤད། ཀ་ལཱ་པའི་ས་བཅད། མེ་ལོང་གི་བསྡུས་དོན། སྡེབ་སྦྱོར་གྱི་བསྡུས་
དོན། ཙཎྜ་པའི་ཡི་གེ་བསྡུ་བ། སུམ་ཅུ་པ་དང་། རྟགས་འཇུག་གི་འགྲེལ་པ།
དག་ཡིག་དོན་གཅིག་ལ་མིང་དུ་མ་འཇུག་ཚུལ་གྱི་ཚིག་བཤད། ཉེར་བསྒྱུར་གྱི་
བསྡུས་དོན། ལྕེ་ཁྱི་འབྲུག་གི་གནས་བརྒྱད་བསྡུས་པ། ཀ་ལཱ་པའི་ཨུཎ་སོགས་
བསྡུས་པ། དབུས་པ་བློ་གསལ་བས་བྱས་པའི་བརྡའ་གསར་རྙིང་ལ་དཔྱད་པ་
སོགས་སྒྲ་སྐོར། འདུལ་པའི་མ་བྱིན་ལེན་གྱི་རིན་ཐང་གི་སྐབས་སུ་བཅད་པ།
ས་སྐྱ་བདག་ཆེན་ལ་བསྟོད་པ། ཇོ་ནང་མཁན་པོ་ཆོས་རྗེ་ཆོས་སྐྱོང་རྒྱལ་མཚན་
པ་ལ་བསྟོད་པ། མཁས་པ་ཆེན་པོ་ཀུན་དགའ་དཔལ་འབྱོར་ལ་བསྟོད་པ། གོང་
དཀར་རྡོ་རྗེ་གདན་པོ་ཆེན་པོ་ལ་བསྟོད་པ། སྨུག་ལ་བ་ཆེན་པོ་ལ་བསྟོད་པ། རྡོ་
རྗེ་ཕྲེང་བའི་བརྒྱུད་པ་དང་། སྦྱོར་དྲུག་སྤྲོས་མེད། དམར་ཁྲིད་སྦྱོར་དྲུག་བརྒྱུད་
པའི་བསྟོད་པ་སྣང་ཤས་ཆོས་སྐུ་མ། ཆོས་རྗེ་སྐྱབས་ཆེ་ལ་བསྟོད་པ། ལྷ་མོ་རྡོ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
རྗེ་རབ་བརྟན་མའི་བསྐང་གསོ། ཆོས་བདག་མ་ཆེན་མོ་རི་ཕུག་མའི་བསྟོད་བསྐུལ།
དེ་ལྟར་ཐུགས་རྩོམ་མཛད་པ་རྣམས་ཀྱང་བརྗོད་བྱེད་ཀྱི་ཚིག་སྔ་ཕྱི་འབྲེལ་ཆགས་
པ་དང་། བརྗོད་བྱའི་དོན་ཕུན་སུམ་ཚོགས་པ་དང་ལྡན་པས་གཞན་ལས་ཁྱད་
པར་དུ་འཕགས་པ། ཉན་པ་པོ་རྣམས་ཀྱིས་གོ་སླ་ཞིང་ཡིད་འཕྲོགས་པས་མཁས་
པ་རྣམས་ཀྱི་རྣ་རྒྱན་དང་། བསྟན་པའི་སྒྲོན་མེ་དམ་པར་གྱུར་པ་ཡིན་ནོ། རྒྱུས་
པར་བཀའ་འབུམ་ལས་ཤེས་པར་བྱས་སྟེ། ཐུགས་རྩོམ་ལ་ཧ་ཅང་མི་དགེས་པས་
མང་པོ་མི་བཞུགས་སོ། དེ་ནས་འཇིག་རྟེན་ཐམས་ཅད་ཀྱི་མིག་ཏུ་གྱུར་པའི་རྗེ་
བཙུན་ལོ་ཙཱ་བ་ཆེན་པོ་འདིས། སྔར་མ་འགྱུར་བའི་ཆོས་ཁྱད་པར་དུ་འཕགས་
པ་འདི་དག་བསྒྱུར་ཏེ་ལང་ཀར་གཤེགས་པའི་སྒྲུབ་ཐབས་སློབ་དཔོན་ཆེན་པོ་སྟོང་
ཉིད་ཏིང་ངེ་འཛིན་རྡོ་རྗེས་མཛད་པ། འཇམ་དཔལ་གྱི་མཚན་ཡང་དག་པར་བརྗོད་
པའི་འགྲེལ་པ་དབུ་མ་ལ་དགའ་བས་མཛད་པ། ཐེག་པ་ཆེན་པོ་མངོན་པར་རྟོགས་
པའི་རྒྱུད། རྒྱུད་གསུམ་མཆོད་ཆོག་པཎྜི་ཏ་དཔལ་མཛེས་ཀྱིས་མཛད་པ། སྐུ་
གསུམ་བསྟོད་པ་བི་རུ་པས་མཛད་པ། ཕག་མོའི་སྒྲུབ་ཐབས་ཤ་ཝ་རིས་མཛད།
པ། ཆོས་ཀྱི་དུང་ཞེས་བྱ་བའི་མདོ། གཎྜིའི་བསྟོད་པ་ཨཱརྱ་དེ་ཝས་མཛད་པ།
ཙན་དྲ་པའི་དོན་བསྡུས་པ་འགྲེལ་པ་གྲུབ་པ་པཎྜི་ཏ་ཉི་མའི་སྙིང་པོས་མཛད་པ། རྡོ་
རྗེ་གཅོད་པའི་འགྲེལ་པ་སློབ་དཔོན་དབྱིག་གཉེན་གྱིས་མཛད་པ། འཆི་མེད་མཛོད་
ཀྱི་འགྲེལ་པ་འདོད་འཇོའི་མིའི་སྡེ་ཆེན་མན་གྱི་བསྒྱུར་འཕྲོ་ཁ་སྐོངས་ནས་བསྒྱུར་
བ། དུས་འཁོར་མངོན་རྟོགས་མེ་ཏྲི་པས་མཛད་པ། བདེ་མཆོག་སྒྲུབ་ཐབས་
ཚིགས་བཅད་སུམ་ཅུ་པཎྜི་ཏ་སྤྲིན་གྱི་གཞོན་པའམ་ལྷས་མཛད་པ། དུས་ཀྱི་འཁོར་
ལོའི་ལྔ་བསྡུས་དང་གཟའ་ལྔའི་འགྲེལ་ཆུང་། བྷིཀྵ་ཨཱ་ནནྡ་པྲདྷུའི་རྒྱ་དཔེ་ལས་
བྱུང་བའི་དམ་ཚིག་ལྔ་བཅུ་པ། ནག་པོ་ཆེན་པོའི་བསྟོད་པ་བརྒྱ་པ་ཀླུ་སྒྲུབ་ཀྱིས་
མཛད་པ། པཎྜི་ཏ་དྷརྨ་ཀཱིརྟིས་མཛད་པ་མངོན་པའི་བསྟན་བཅོས། མངོན་པ་
མཛོད་ཀྱི་འགྲེལ་བཤད་སྟོང་ཕྲག་སུམ་ཅུ་རྩ་དྲུག་པ་གནམ་ལྕགས་ཐོག་གཟེར་དུ་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
གྲགས་པ་སློབ་དཔོན་བློ་བརྟན་གྱིས་མཛད་པ། བཀྲིས་ཀྱི་མདོ། འདུས་པ་ཆེན་
པོའི་མདོ། ཉི་མའི་མདོ། ཟླ་བའི་མདོ། བདེན་པ་བསྡུས་པའི་ལེའུ་དང་པོ།
གཏོར་མའི་ཕྲེང་བ་བློ་བཟང་སེངྒེས་མཛད་པ། ཀྱེ་རྡོར་འགྲེལ་པ། པདྨ་ཅན་
གྱི་རྣམ་བཤད་པཎྜི་ཏ་ཧེ་རུ་ནརྗེས་མཛད་པ། རབ་གནས་སྦྱིན་སྲེག་གི་ཆོ་ག་ཀ་
ཛ་ད་པས་མཛད་པ། དབྱིག་གི་ཕྲེང་བ། མ་ཧ་བོ་དྷིའི་བསྟོད་པ་མཆོག་སྲེད་
ཀྱིས་མཛད་པ། ཟླ་བ་གྲགས་པའི་སྨོན་ལམ། ཀྱེ་རྡོར་མངོན་རྟོགས་དགའ་རབ་
རྡོ་རྗེས་མཛད་པ། འཇམ་དཔལ་གྱི་སྒྲ་མདོའི་བྱིངས་ཀྱི་ཚོགས་དང་། གཞུང་
སྐབས་བརྒྱད་ཤོ་ལོ་ཀ་བརྒྱ་ཕྲག་བདུན་ཡོད་པ། འཇམ་དཔལ་གྱིས་བྱིན་གྱིས་
བརླབས་པའི་པཎྜི་ཏ་ས་དྷ་ཀཱིརྟིས་མཛད་པ། འདིའི་འགྲེལ་པ་ཕྱེད་ལྷག་པ། པཱ་
ཎི་ནིའི་སྒྲ་མདོ་ཉུང་ངུ་སྐྱེས་བུ་མཆོག་གིས་མཛད་པ། མངོན་བརྗོད་ཀྱི་བསྟན་
བཅོས་ཆེན་པོ་མུ་ཏིག་གི་ཕྲེང་བའམ་སྣ་ཚོགས་གསལ་བ་ཞེས་བྱ་བ་པཎྜི་ཏ་དཔལ་
འཛིན་སྡེས་བཀོད་པ། གནས་བརྟན་བཅུ་དྲུག་ལུང་བསྟན་གླང་རུ་ལུང་བསྟན་
འཇམ་དཔལ་བཤེས་གཉེན་གྱིས་མཛད་པ། ཨཱརྱ་དེ་བའི་ཁབ་ཀྱི་ཚེར་མ་ཀླུ་སྒྲུབ་
ཀྱིས་མཛད་པ། བྲམ་ཟེའི་འདོད་པ་འགོག་བྱེད་ནག་མོའི་འབངས་ཀྱི་བཀྲ་ཤིས།
སྤྱན་རས་གཟིགས་ཀྱི་བསྟོད་པ་ཛ་ཡ་སེ་ནས་མཛད་པ། སེངྒེའི་སྒྲའི་བསྟོད་པ་
གཉིས་སྐྱེས་བསྲུང་བས་མཛད་པ། ཚིགས་བཅད་གཅིག་པའི་དོན་འགྲེལ་ཕྱོགས་
གླང་གིས་མཛད་པ། མཛོད་ཀྱི་བླ་མ་བརྒྱུད་པའི་ལོ་རྒྱུས། ཀླུ་སྒྲུབ་ཀྱིས་སངས་
རྒྱས་ལ་བསྟོད་པ་རྒྱུན་ཆགས། སྡེབ་སྦྱོར་གྱི་གཞུང་། པཎྜི་ཏ་ཡིད་ཀྱི་ཤིང་རྟས་
ཐམས་ཅད་མཁྱེན་པ་ཀརྨ་པ་ལ་ཕུལ་བའི་ཞུ་ཡིག པཎྜི་ཏ་ཤ་རོ་མ་ཎིས་ངོར་ཆེན་
ཀུན་དགའ་བཟང་པོ་ལ་བསྟོད་པ། བྷིཀྵ་ད་བི་ཀ་རས་གོང་དཀར་རྡོ་རྗེ་གདན་
པ་ཆེན་པོ་ལ་བསྟོད་པ་ལ་སོགས་པ་རྣམས་སོ། དེ་ལྟར་རྨད་འགྱུར་མཛད་པ་རྣམས་
ནི་འགྱུར་ལེགས་པའི་དཔེ་ཐུབ་པ་ཡོད། དེ་འདྲ་ལ་བལྟས་ན་བློ་ལྡན་རྣམས་དད་
པ་མི་འགྲོ་བའི་དབང་མེད་པ་ལགས། དེ་ནས་སྔར་འགྱུར་པ་ལའང་འགྱུར་མི་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
བདེ་བ་དང་། འགྱུར་ལོག་པ་དང་། འགྱུར་ཆད་པ་སོགས་དང་། ཕྱིས་ཡི་གེ་
པས་བྲིས་ནོར་དུ་བྱས་པ་སོགས་མི་བཅོས་སུ་མི་རུང་བ་རྣམས་རྒྱ་དཔེ་ལ་གཏུགས་
པའི་ཞུ་ཆེན་མཛད་པ་ནི། བཀའ་འགྱུར་བསྟན་འགྱུར་ཕལ་ཆེ་བ་ལ་ཡོད་ཀྱང་
ཡི་གེ་མངས་པས་འཇིགས་པས་འདིར་ཁག་ཅིག་ཙམ་འབྲི་ན། མི་གཡོ་བ་བརྟུལ་
ཕོད་པའི་རྒྱུད། མཚན་བརྗོད་འགྲེལ་པ་ཉི་མ་དཔལ་ཡེ་ཤེས་ཀྱིས་མཛད་པ། རྣལ་
འབྱོར་མ་ཀུན་སྤྱོད་ཀྱི་རྒྱུད། འཇམ་དཔལ་གྱི་མཚན་ཡང་དག་པར་བརྗོད་པ།
དབང་མདོར་བསྟན། གསང་འདུས་རྒྱུད་ཕྱི་མ། རྡོ་རྗེ་གུར་གྱི་རྒྱུད། འཆི་
མེད་མཛོད་རྩ་བ། འདོད་འཇོའི་བསྟོད། དཔའ་བོ་གཅིག་གྲུབ་ཀྱི་རྒྱུད། ནོར་
རྒྱུན་མས་མཛད་པའི་སངས་རྒྱས་ཀྱི་བསྟོད་པ་བརྒྱད་པ། གཎྜིའི་བསྟོད་པ་རྣམས་
རྟ་དབྱངས་ཀྱིས་མཛད་པ། དབུ་མ་བཞི་བརྒྱ་པ། ཡེ་ཤེས་སྙིང་པོ་ཀུན་ལས་
བཏུས་པ། སློབ་མ་ལ་སྤྲིང་པ་བཤེས་སྤྲིང་། ཆེད་དུ་བརྗོད་པའི་ཚོམས། ཀ་ལཱ་
པའི་མདོ། བྱིངས་ཀྱི་ཚོགས། ཙན་དྲ་པའི་མདོ། བྱིངས་མདོ། ཨུཎ་སོགས།
ཤེར་ཕྱིན་ཡི་གེ་ཉུང་ངུ། གཟའ་ཡུམ་གཟུངས། རྡོ་རྗེ་ལྕགས་སྒྲོག་མའི་གཟུངས།
མདོ་ཟ་མ་ཏོག་བཀོད་པ། སྒྲོལ་མ་རལ་པ་གྱེན་བརྫེས་ཀྱི་རྒྱུད། གདུགས་དཀར་
ཕྱིར་བཟློག་མ་ཆེན་མོ། ཀྱེ་རྡོར་མངོན་རྟོགས་ཡན་ལག་དྲུག་པ། རྡོ་རྗེ་རྣམ་
འཇོམས། རྣམ་རྒྱལ། ལྟུང་བཤགས བཟང་སྤྱོད། བདེ་མཆོག་ལུ་ཧི་པའི་
མངོན་རྟོགས། དྲིལ་བུ་པས་མཛད་པའི་སྡོམ་པ་ལྷན་སྐྱེས་ཀྱི་མངོན་རྟོགས། བླ་
མ་ལྔ་བཅུ་པ། ཕག་མོའི་སྒྲུབ་ཐབས་སྟོང་ཉིད་ཏིང་ངེ་འཛིན་རྡོ་རྗེས་མཛད་པ།
དེའི་འགྲེལ་པ་བརྩོན་འགྲུས་དཔལ་བཤེས་གཉེན་གྱིས་མཛད་པ། ཕག་མོའི་སྒྲུབ་
ཐབས་ཨིནྡྲ་བོ་དྷིས་མཛད་པ། ཀླུ་སྒྲུབ་ཀྱིས་མཛད་པ་སེམས་རྣམ་པར་དག་པའི་
རབ་བྱེད། དེས་མཛད་པ་ཆོས་དབྱིངས་བསྟོད་པ། ཚེ་མདོ། སྤྱན་རས་གཟིགས་
ཀྱི་མཚན་བརྒྱ། ཀྱེ་རྡོར་པདྨ་ཅན་མཚོ་སྐྱེས་ཀྱིས་མཛད་པ། ཕྱག་བཞི་པའི་
བསྟོད་པ་བརྒྱད་པ། བསྔགས་འོས་བསྔགས་བསྟོད་ལེའུ་དང་པོ། བྱམས་ཆོས་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
ལྔ། སྒྲོལ་མ་ཉེར་གཅིག ཤེར་སྙིང་། དཔག་བསམ་འཁྲི་ཤིང་། མེ་ལོང་།
སྡེབ་སྦྱོར་རིན་ཆེན་འབྱུང་གནས་རྩ་འགྲེལ། ཀླུ་སྒྲུབ་ཀྱི་ཡུམ་རྒྱས་པ། དུམ་
བུ་བཞིའི་དངོས་དོན་བསྟོད་པ། སྤྱོད་འཇུག་བསྔོ་བའི་ལེའུ། མངོན་པ་མཛོད།
ལུམ་བའི་སོ་ཐར་མདོ། མདོ་བསྡུད་པ། ཀུན་རིག་གི་མཚན་བརྒྱ། མངོན་པ་
ཀུན་ལས་བཏུས། རྨི་ལམ་གྱི་ཕྲེང་བ་ལུང་བསྟན་པའི་ཆོ་ག སུ་ཀཾ་གི་བྷིཀྵ་དི་བ་
ཀ་ར་དང་། གློ་བོ་ལོ་ཙཱ་བས་བསྒྱུར་བ་རྗེ་ཉིད་ཀྱི་གཏན་ལ་ཕབ་པ། ཙན་དྲ་
པའི་གཏིང་མཐའ་རྒྱས་པ། ཡི་གེའི་མདོའི་འགྲེལ་པ་སྔར་མ་འགྱུར་བ། ཁོ་
བོའི་འགྱུར་བྱང་ཡོད་པའང་རྗེ་ཉིད་ཀྱི་གསུང་ལས་བྱུང་བའོ། འོ་ན་སྔོན་གྱི་ལོ་
ཙཱ་བ་དེ་ཉིད་དག་གི་བསྒྱུར་པ་འཆོས་མི་དགོས་སྙམ་ན། མ་ཡིན་ཏེ། སྤང་ལོ་
ཆེན་པོས། ཀ་ལྕོག་རྣམཾ་གཉིས་རིན་ཆེན་བཟང་པོ་དང་། བློ་ལྡན་ཤེས་རབ་
ཤོངས་སྟོན་རྡོར་རྒྱལ་སོགས། མཁས་པས་བསྒྱུར་ལའང་འགྱུར་ཉེས་ཕྲ་མོ་དག
།འབྱུང་ན་གཞན་དག་རྣམས་ལ་སྨོས་ཅི་འཚལཾ། ཞེས་གསུངས། དེར་མ་ཟད་
ཕྱིས་བོད་ཀྱི་ཡི་གེ་པ་བླུན་པོ་དང་། འཆད་པ་པོ་རྣམས་ཀྱི་རང་བཟོས་བཅོས་མ་
མང་བས། ཞུས་ཆེན་ཅིས་ཀྱང་གཅེས་པ་ཡིན། དེ་ལྟར་ཞུ་ཆེན་མཛད་པ་དང་།
འགྱུར་ཆད་བསབ་པ་རྣམས་ཤིན་ཏུ་ངོ་མཚར་བ་བླ་ན་མེད་པ་ཡོད་པས། འདིར་
ཁག་ཅིག་རྒྱ་སྐད་དང་བཅས་ཏེ་བྲིས་ན། བློ་ལྡན་རྣམས་དད་གུས་བསྐྱེད་པ་ཡོད་
ནའང་། ཤེས་པར་འདོད་པས་ནི་བསྟན་བཅོས་དེ་དག་ལས་རྟོགས་ཤིང་། འདིར་
བཀོད་ཀྱང་། བསྟན་བཅོས་ལ་བློ་མ་བྱང་བ་རྣམས་ཀྱིས་གོ་མི་ནུས་པས་མ་བྲིས་
སོ། དེ་ལྟ་བུའི་བསྟན་པ་ལ་ཕྱག་བྲིས་སྔོན་མེད་པ་མཛད་པའི་རྗེ་བླ་མ་མཚན་བརྗོད་
པར་དཀའ་བའི་ལོ་ཙཱ་བ་ཆེན་པོ་འདི་ཉིད་ཀྱི་གསུང་ལས་འཁྲུངས་པའི་མཁས་གྲུབ་
མཐའ་ཡས་པ་ལས་ཀྱང་ཆེས་མཐའ་ཡས་བཞུགས་པས་མ་ལུས་པར་ནི་འབྲི་བར་
མི་ལྡང་ཞིང་། གྲགས་ཆེ་བ་ཁག་ཅིག་བརྗོད་ན། རྗེ་བཙུན་འཇམ་པའི་དབྱངས་
ཀྱི་སྤྲུལ་པ་ས་སྐྱ་བདག་ཆེན་འཇམ་དབྱངས་ཀུན་དགའ་བསོད་ནམས་གྲགས་པ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
རྒྱལ་མཚན་དཔལ་བཟང་པོའི་ཞལ་སྔ་ནས་དང་། བདག་ཆེན་ངག་གི་དབང་
ཕྱུག་གྲགས་པ་དཔལ་བཟང་པོ། ཐུ་མི་པཎྜི་ཏ་གསུམ་པ་སྐད་གཉིས་སྨྲ་བའི་
དབང་པོ་རྗེ་བཙུན་བྱམས་པ་གླིང་པའི་ཞལ་སྔ་ནས་གླང་ཐང་སྤྱན་སྔ་། སྒམ་པོ་
སྤྱན་སྔ་། གཡམ་བཟང་སྤྱན་སྔ་། ཚོགས་ཆེན་པོའི་མཁན་པོ་པཎ་ཆེན་དྭགས་
པོ་རབ་འབྱམས་པ་དང་། མཁྱེན་རབ་དབང་ཕྱུག་པ་། རྟེན་ཁེབས་ནང་སོ་
ཆེན་མོ་དགེ་འདུན་སྒང་གི་མཁན་པོ་ཆོས་གྲུབ་སེང་གེ ནོར་བུ་བ། བྱི་ཚིང་གི་
མཁན་པོ་ཟླ་ཆོས་པ། ཟླ་བ་བཀྲ་ཤིས། རབ་འབྱོར་བ། གོང་འཕགས་མཁན་
པོ་དཔལ་འབྱོར་བ། དགེ་ལེགས་དཔལ་བ། ད་ལྟའི་ཁྲི་ཐོག་པ། གཙང་འཕགས་
མཁན་པོ་བསོད་ནམས་དཔལ་བཟང་དང་། རིན་ཆེན་གྲགས་པ་། ལྷ་ཁང་ཀེ་
རུའི་མཁན་པོ་རིན་པོ་ཆེདང་གདན་ས་པ་ཆོས་རྒྱལ། ཆོས་རྗེ་ཀརྨ་འཕྲིན་ལས་
པ། ཆོས་རྗེ་སྨྱུག་ལ་བ། ཆོས་རྗེ་སྟོང་ར་བ། སྟག་ལུང་ཆོས་རྗེ་རྣམ་རྒྱལ་གྲགས་
པ་དཔལ་བཟང་པོ་། བསམ་ཡས་དབུ་ཚལ་བའི་ལྷ་སྲས་བཙུན་པ། ན་ལེཎྜའི་
མཁན་པོ་བཞི་སྡེ་པ་རྣམ་རྒྱལ། མངོན་དགའི་མཁན་པོ་འཆི་མེད་གྲུབ་པའི་སྐུ
སྐྱེ། རུ་དགོན་གསར་གྱི་མཁན་པོ་སྐུ་ཞང་ཆོས་རྗེ་རིན་པོ་ཆེ་བསོད་གྲུབ་དཔལ་
བཟང་པོ། ཇོ་ནང་གི་མཁན་པོ་ཆོས་སྐྱོང་རྒྱལ་མཚན། སྣར་ཐང་མཁན་པོ་
བསོད་ནམས་དབང་ཕྱུག གསེར་མདོག་ཅན་གྱི་མཁན་པོ་པཎ་ཆེན་གྱི་དབོན་
པོ། རྒྱ་ནག་རྒྱལ་པོའི་བླ་མ་དཔལ་ལྡན་བློ་གྲོས། འཇང་རྒྱལ་པོའི་བླ་མ་རོང་
ཆུང་སངས་རྒྱས་དཔལ་བཟང་པོ། ཡང་འཇང་གི་བླ་མ་བསོད་ནམས་བཟང་པོ།
སློབ་དཔོན་ཀུན་ཏུ་བཟང་པོ་སོགས་ཆུ་བྱུང་པའི་སློབ་དཔོན། རབ་འབྱམས་པ་
ཆོས་ཤེས་སོགས་རྫོང་དཀར་བའི་སློབ་དཔོན། སློབ་དཔོན་ཆོས་ཉི་བ་དང་། ལེགས་
ལྡན་སོགས་ཆོས་ལུང་གི་སློབ་དཔོན། ཉང་སྟོད་རྡོ་རྗེ་གདན་གྱི་མཁན་པོ་དང་
། རབ་འབྱམས་པ་བཟོད་པ་སོགས་དཔལ་འཁོར་སྡེ་ཆེན་གྱི་སློབ་དཔོན། རྗེ་
གུང་ཆེན། སློབ་དཔོན་ཤེས་རབ་པ་སོགས་བརྩེ་ཆེན་གྱི་སློབ་དཔོན། སློབ་དཔོན་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
ཟླ་རྒྱམ་སོགས་བྱམས་ཆེན་གྱི་སློབ་དཔོན། མངའ་རིས་རྫོང་ཁ་བའི་བློ་མ་རབ་
འབྱམས་པ་དཔལ་བཀྲ་ཤིས། སློབ་དཔོན་དོན་གྲུབ་ལེགས་བཟང་དང་། སློབ་
དཔོན་འོད་སྲུངས་སོགས་གསང་ཕུའི་སློབ་དཔོན། སློབ་དཔོན་སྡེ་བདུན་པ་དང་
ཉི་མ་བཀྲ་ཤིས་སོགས་ཀརྨ་ཀམ་ཚང་གི་སློབ་དཔོན། སློབ་དཔོན་རིག་པའི་
གློག་ཕྲེང་དང་། ཀུན་དགའ་རྒྱལ་པོ་སོགས་གོང་དཀར་རྡོ་རྗེ་གདན་གྱི་སློབ་དཔོན།
ཆོས་གྲྭ་རྩེ་ཐང་གི་ཧ་ལ་སྒང་པ་སོགས་རྩེ་ཐང་གི་ཆེན་སློབ། ཆོས་འཁོར་སྒང་
གི་གདན་ས་པ་རབ་འབྱམས་པ་ཚེ་དབང་པ་སོགས་དགའ་ལྡན་བྱམས་པ་གླིང་གི་
ཆེན་སློབ། ཐེལ་གྱི་ཆུ་སྒོ་བ་པཎ་ཆེན་འབུམ་རབ་འབྱམས་པ་རིན་ཆེན་ཆོས་དབང་
སོགས་གདན་ས་ཐེལ་གྱི་བླ་མ་སློབ་དཔོན། སྲད་བྲག་དམར་གྱི་མཁན་པོ། ཡང་
དགོན་རྒྱལ་བ་རྫོང་གི་གདན་ས་པ། བཅོ་བརྒྱད་པ་ཆོས་རྗེ་འཇམ་དབྱངས་པ་
སོགས་ནཱ་ལེནྡྲའི་སློབ་དཔོན་དང་དུས་མཆོད་པ། སྟག་ལུང་གདན་ས་པའི་སློབ་
དཔོན་དཔལ་འབྱོར་རྒྱ་མཚོ་སོགས་སྟག་ལུང་སློབ་དཔོན། ལྷོ་གནས་མཆོག་
དཔལ་གྱི་ཙ་རིའི་གཅིག་ཆར་རྡོ་རྗེ་འཛིན་པ་སོགས་བསྒྲུབ་རྒྱུད་པ་རྣམས་དང་།
རྒྱ་གར་ཨུཏྟཾ་གི་པཎྜི་ཏ་དྷརྨ་དི་བཱ་ཀ་ར་ཨརྱ་བཾ་པ་སདྷརྨ་བམ་པ། ཤཱི་ལ་ས་ག་ར།
དྷརྨ་ཀིརྟི། གློ་བོ་ལོ་ཙཱ་བ་དཔལ་ལྡན་གྲགས་པ། མཁྱེན་བརྩེ་ལོ་ཙཱ་བ་རབ་ལེགས།
སེ་ར་ལོ་ཙཱ་བ་ཀུན་དགའ་བཟང་པོ། སྣེ་གདོང་དབང་གི་ལས་ཀ་སྐྱེལ་མི་ཧོ་འི་
ལྷུན་གྲུབ་བཀྲ་ཤིས། དབང་ལྡན་ཆོས་འཁོར་གྱི་གདན་ས་པ་དང་། ཐར་གླིང་
གདན་ས་པ་བཀའ་བཅུ་སྨྲ་བ། ཕོ་བྲང་སྣེ་གདོང་གི་དཀོན་གཉེར་བའི་དཔོན་
ནང་སོ་ཆོས་འབྱུང་ཆོས་མཛད། གཞིས་ཀ་ལྷུན་གྲུབ་གླིང་གི་དཀོན་གཉེར་དཔོན་
ངག་དབང་ཀུན་དགའ་རྒྱལ་མཚན། སྐྱིད་ཤོངས་ཆོས་མཛད་པ་སོགས་མཁས་
པ་དང་གྲུབ་པ་དང་། ཆོས་སྡེ་ཆེན་པོའི་མཁས་སློབ་ཏུ་གྱུར་པ་དང་། རིགས་
རུས་ཀྱི་འཕགས་ཕ་སོགས་མཐའ་ཡས་ཏེ། མདོར་ན། བོད་དང་བོད་ཆེན་པོ་



ཆེས་དཀོན་པའི་ས་སྐྱའི་མཁས་གྲུབ་ཆེན་པོ་ཁག་གསུམ་གྱི་རྣམ་ཐར།
དང་། རྒྱ་ནག་དང་རྒྱ་ནག་ཆེན་པོ་དང་། འཕགས་པའི་ཡུལ་གྱི་བར། བདག་
ཉིད་ཆེན་པོ་འདིའི་སློབ་མ་དང་ཡང་སློབ་དང་ཉིང་སློབ་ཀྱིས་ཕྱོགས་ཐམས་ཅད་
དུ་ཁྱབ་པ་ལགས་སོ། ཆོས་སྡེ་ཆེན་པོ་ཞྭ་ལུ་དང་། གྲྭ་ཐང་ན་དགེ་བའི་བཤེས་
གཉེན་མཐའ་ཡས་པ་བཞུགས་པ་རྣམས་ནི། ཆོས་སྡེ་དེ་དག་གི་བླ་མ་མཛད་པ་
ཡིན་པས་ཟུར་དུ་སྨོས་མི་དགོས་སོ། ད་དུང་ཀྱང་མཁས་གྲུབ་ཀྱི་སློབ་མ་བགྲང་
བར་ཡས་པ་ཞིག འབྱོན་པར་འགྱུར་བ་རྣམས་སྐབས་འདིར་མནན་པར་བྱའོ།
དེ་ལྟར་བླ་མ་དམ་པ་ཐམས་ཅད་མཁྱེན་པ་ལོ་ཆེན་ཞབས་ཀྱི་རྣམ་པར་ཐར་པ་ཅུང་
ཟད་ཙམ་འདི་ཉིད། མཁས་པའི་དབང་པོ་མང་དུ་ཐོས་པ་རྒྱ་མཚོའི་ཕ་རོལ་ཏུ་
སོན་པ་པཎ་ཆེན་འབུམ་ཕྲག་གསུམ་པ་རིན་ཆེན་ཆོས་ཀྱི་དབང་པོ་ཕྱོགས་ཐམས་
ཅད་ལས་རྣམ་པར་རྒྱལ་བའི་ཞལ་སྔ་ནས་མཛད་པའི་རྣམ་ཐར་དད་པའི་འཇུག་
ངོགས་ཞེས་བྱ་བ་ཡོད་པ་ལས་ཅུང་ཟད་དེ་བཏུས་ཤིང་། ཕྱིས་ཀྱིས་མཛད་པའི་
ཕྲེང་བ་ཁག་ཅིག་ཀྱང་བསྣན་ཏེ། སྙན་ངག་གི་རྒྱུན་འཁྱོག་པོ་ལ་སོགས་པ་སྤངས་
ནས། གོ་བདེ་བའི་ངག་གིས་བཀོད་པ་ཡིན། སླད་ནས་ཀྱང་བདག་ཉིད་ཆེན་
པོའི་ཞལ་སློབ་མཁས་པ་ཆེན་པོ་དག་གིས་འདི་ལྟ་བུ་ལ་ས་བོན་དུ་མཛད་དེ། སྙན་
ངག་གི་རྒྱན་སྣ་ཚོགས་པ་བཀོད་པ་སརྒྱས་བཅིངས་པའི་རྟོག་བརྗོད་ཆེན་པོ་མཛད་
པར་ཞུ། འདིར་ཡང་ཇི་ལྟ་བར་བརྗོད་མ་ཐུབ་པ་དག་བཟོད་པར་གསོལ་ཞིང་།
ཇི་ལྟར་བརྗོད་པ་དེ་དག་གསུངས་ལ་གཏུགས་པ་ལགས་པས་སྒྲོ་བཏགས་པ་ནི་ཅུང་
ཟད་ཀྱང་མེད་པ་ཡིན་ནོ། འདི་ནི་རྗེ་ཉིད་ཀྱིས་བྱིན་གྱིས་བརླབས་པའི་བཀའ་
དང་། རྗེས་སུ་གནང་བའི་བཀའ་ཡིན་པས། ལུང་གི་བཀའ་དྲིན་ཀྱང་རྗེ་ཉིད་
ལ་ཞུ་བར་རིགས་པ་ལགས་སོ། དེ་ལྟར་བུང་བའི་བགྲོད་པ་ཡིས། །ནམ་མཁའི་
ཁྱོན་རྣམས་ཇི་ལྟར་འཇལ། །འོན་ཀྱང་རང་གི་སྐལ་བ་དང་། །འཚམས་པར་
བསྟན་པ་ཁག་ཅིག་བརྗོད། །འདིར་འབད་དགེ་བས་དུས་གསུམ་གྱི། །རྒྱལ་
བའི་མཁྱེན་བརྩེ་ཀུན་གྱི་དངོས། །དཔལ་ལྡན་བླ་མ་དམ་པའི་ཞབས། །འཛིན་



རྗེ་བཙུན་ཞྭ་ལུ་ལོ་ཙཱ་བའི་རྣམ་ཐར།
མའི་ཁྱོན་འདིར་རྟག་བཞུགས་ཤོག །བདག་ཀྱང་སྐྱེ་ཞིང་སྐྱེ་བར་ཡོངས་འཛིན་
དམ་པས་རྗེས་བཟུང་ནས། །བསླབ་གསུམ་གྱིས་སྤྲས་མི་ཐོབ་དཔལ་འབྱོར་ཁེངས་
པ་མེད་པ་དང་། །རིགས་གཟུགས་ལྡན་ཞིང་བསྟན་ལ་མཚུངས་པ་མེད་པའི་སྙན་
ངག་མཁན། །སྐྱེ་བོའི་ཡིད་འཕྲོག་སྙིང་རྗེ་ཆེ་ལྡན་བསྟན་པའི་སྒྲོན་མེར་ཤོག །སྒྲིབ་
པས་བསླད་པའི་སྐྱེ་བོ་དགེ །ཕྱོགས་སུ་ལྷུང་ཕྱིར་དམ་པ་ལའང་། དད་པའི་
བསོད་ནམས་མ་སྒྲུབས་པ། །དེ་དག་སྤྱོད་ཡུལ་འདི་མ་ཡིན། །བསྐལ་པར་
ལེགས་བྱས་ཟོང་གིས་ཐོབ་པ་ཡི། དད་པའི་ནོར་བུ་མངའ་བ་དེ་དག་གིས། །སྙིང་
ལ་དཔྱིད་ཀྱི་དགའ་སྟོན་བསམ་ཡས་པ། །ཅི་ཡང་བསྐྲུན་པའི་བསོད་ནམས་འདིས་
བྱེད་དོ། ཞེས་བྱ་བ་འདི་ནི། རྗེ་བཙུན་འདི་ཉིད་ཀྱི་ཞབས་འབྲིང་ཡུན་རིང་དུ་
བསྟེན་པ་སྐྱོགས་ཀྱི་བཙུན་པ་རྒྱལ་ཁམས་པ་དཔལ་རིན་ཆེན་བཀྲིས་བློ་གྲོས་ངོ་
མཚར་བྱེ་བའི་གཏེར་ཞེས་བྱ་བས། དྲུང་གི་མཆོད་གཡོག་པ་བླ་མ་བཀའ་གདམས་
པ་ཆེན་པོ་དྷརྨ་ཙཀྲ་བས་གསུང་ངོར་མས་ཡང་ཡང་བསྐུལ་བ་དང་། བདག་ཉིད་
ཀྱི་ཡིད་ལའང་རིང་དུ་གནས་པར་བྱ་བའི་ཕྱིར་དབང་ཕྱུག་ཅེས་པ་མེ་མོ་གླང་གི་
དབོའི་དམར་ཆའི་དགའ་བ་དང་པོའི་འགྲུབ་སྦྱོར་བཟང་པོ་དང་ལྡན་པ་ལ་དཔལ་
གྲྭ་ཐང་གི་གཙུག་ལག་ཁང་དུ་སྦྱར་བ་རེ་ཤིག་རྫོགས་སོ། འདིས་ཀྱང་བླ་མ་རིན་
པོ་ཆེ་ཞབས་བརྟན་པར་གྱུར་ཅིག། །།མངྒ་ལཾ།།



Students' Education Committee
Sakya College, P.O. Rajpur
Dehradun - 248001
Uttaranchal (INDIA)
